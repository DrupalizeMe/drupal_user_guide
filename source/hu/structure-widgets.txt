[[structure-widgets]]

=== Alapfogalom: űrlapok és adatbevitel

[role="summary"]
Ebben a témakörben áttekintjük a különböző adatok webhelyre való bevitelének lehetőségeit, mint például az űrlapok.

(((Tartalomszerkesztő űrlap,áttekintés)))
(((Felületi elem,áttekintés)))
(((Mező,áttekintés)))
(((Űrlap,áttekintés)))

==== Szükséges előismeretek

* <<planning-data-types>>

==== Adatbevitel űrlapokon keresztül

Tulajdonképpen majdnem minden adminisztrációs művelet, amit a webhelyet működtető tartalomkezelő rendszer lehetővé tesz, _űrlapok_ segítségével történik. A felvitt tartalmak szerkesztésére vagy a webhely beállításainak módosítására szolgáló oldalakon egyaránt űrlapok vannak, amelyeken keresztül adatokat vihetünk be a szoftverbe. Ám fontos különbség, hogy míg a tartalombeviteli oldalak tetszőlegesen testreszabhatóak, a beállítási oldalak nem – azokat ugyanis különböző modulok biztosítják.

A webhely tartalmát jelentő adatok különböző mezőkként vannak tárolva, ezen mezők pedig tartalomtípusokhoz vannak rendelve. Így minden egyes tartalomtípusnak az adatbeviteli oldala (ahol tulajdonképpen az űrlap megjelenik) egyéni igények szerint állítható be:

* Minden mezőhöz kiválasztható a kívánt felületi elem. Ez határozza meg, hogy hogyan lehet bevinni adatot abba a mezőbe. Egy blogbejegyzések felcímkézésére használt taxonómiamezőbe való adatbevitel történhet például legördülő listából, jelölőnégyzetekkel, vagy automatikusan kiegészített szabadszavas címkekeresővel is.

* Ezen felületi elemek működésének részletei is beállíthatóak. Például egy sima szöveges beviteli mező esetében korlátozható a legnagyobb megengedett karakterszám.

* A szükségtelen mezők elrejthetőek az űrlapról. (Ettől még a tartalomtípus részét képezik, csak a beviteli űrlapon nem jelennek meg.)

* A mezők sorrendje átrendezhető.

Elvben valamennyi tartalomtípushoz külön beviteli űrlap is tartozhat, bár ez egy ritkán használt lehetőség. Az egyetlen gyakori példa, amikor egy webhelyen a felhasználói entitásokhoz két külön beviteli űrlapot hoznak létre: egy „csökkentett módút”, csak a legszükségesebb mezőket bekérőt a regisztrációhoz, és egy teljes, valamennyi mezőt felkínálót a későbbi profilszerkesztéshez. Így a látogatók könnyen és gyorsan tudnak regisztrálni csak a kötelező mezőket kitöltve, majd később, bejelentkezés után bármikor szerkeszthetik felhasználói adatlapjukat az összes mező elérésével.

==== Kapcsolódó témák

* <<structure-form-editing>>
* <<structure-view-modes>>

//==== Egyéb források


*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
