[[extend-config-versions]]

=== Konfigurációverziók összehangolása

[role="summary"]
Így lehet a Configuration Manager modul használatával összehangolni egymással a webhely több példányának beállításait.

(((Konfiguráció,szinkronizálása az éles és a fejlesztési példány között)))
(((Fejlesztői webhely,szinkronizálás az éles példánnyal)))
(((Éles webhely,szinkronizálás a fejlesztési példánnyal)))
(((Configuration Manager modul,több webhelypéldány beállításainak szinkronizálása a használatával)))
(((Modul,Configuration Manager)))

==== Célkitűzés

Összhangba hozzuk webhelyünk éles és fejlesztési példányának beállításait az alaprendszeri _Configuration Manager_ modul használatával.

==== Szükséges előismeretek

* <<understanding-data>>
* <<install-prepare>>
* <<install-dev-sites>>
* <<install-dev-making>>

==== Webhely előfeltételei

* Talán szükségtelen mondani, hogy mindenképpen léteznie kell már a webhelyünknek legalább két példányban, amik között szinkronizálni tervezünk. A <<install-dev-making>> részben tárgyaltuk a klónozás módját.

* Az alaprendszeri _Configuration Manager_ modulnak engedélyezve kell lennie mindkét webhelypéldányon. A <<config-install>> részben volt szó a modulok telepítéséről.

* A két példány közül az egyiken kell lennie valamilyen eltérésnek, amit át szeretnénk vinni a másikra. Jelen lépéssor szempontjából az átvitel iránya most nem számít, ezért inkább a „kiinduló” és „cél” kifejezéseket használjuk a továbbiakban.

* Minden más, átvinni nem tervezett konfigurációnak nem az adatbázisban, hanem helyette a példányok _settings.php_ fájljaiban kell léteznie felülírásként megadva. Erről bővebben a <<install-dev-making>> részben volt szó.

==== Lépések

. A *kiinduló* példány _Kezelés_ adminisztrációs menüjében menjünk a _Konfiguráció_ > _Fejlesztés_ > _Konfiguráció szinkronizálása_ > _Export_ oldalra (vagy a címsorban adjuk meg az _admin/config/development/configuration/full/export_ útvonalat).

. Kattintsunk az _Export_ gombra. A webhely előállít egy tömörített állományt, ami a teljes konfigurációját tartalmazza. Ezt mentsük le a számítógépünkre.

. Hasonlóképpen az előző lépésekhez, a *cél* példányon is menjünk a _Kezelés_ adminisztrációs menüben a _Konfiguráció_ > _Fejlesztés_ > _Konfiguráció szinkronizálása_ > _Import_ oldalra (vagy a címsorban adjuk meg az _admin/config/development/configuration/full/import_ útvonalat).

. Keressük ki az előbb letöltött tömörített fájlt a számítógépünkön, és kattintsunk a _Feltöltés_ gombra. A sikeres feltöltést és a fájl automatikus kicsomagolását követően a _Szinkronizálás_ oldalra (címsorban _admin/config/development/configuration_) jutunk, ahol a „A beállításokat tartalmazó fájlok feltöltése sikeres volt, és készen állnak az importálásra” állapotüzenet fogad.

. Folytatás előtt lehetőségünk van még utoljára ellenőriznünk az elvégezni tervezett módosításokat: hasonlítsuk össze az itt felsorolt különbségeket azzal, mint amire számítottunk. Ahol nem vagyunk teljesen tisztában, hogy mi módosulna, ott a _Különbségek megtekintése_ gombra kattintva láthatjuk, hogy újonnan hozzáadott, kitörölt vagy megváltozott esetről van-e szó. Ha viszont minden tétel ismerősnek tűnik ezen a listán, akkor az _Összes importálása_ gombra kattintva véglegesíthetjük a webhely konfigurációjának módosításait.

==== Az ismeretek elmélyítése

* A tömörített állományba belepillantva láthatjuk, hogy meglehetősen nagy adatmennyiséget tartalmaz már akár egy közepes méretű webhely esetén is. A fájl tartalmának kiolvasása az adatbázisból és a tömörített állomány előállítása akár percekig is tarthat. Ezért ha tudjuk, hogy az átvinni kívánt módosításaink csak egyetlen konfigurációelemet érintenek (például egy nézetet), akkor jobban járunk, ha inkább az egyesével való szinkronizálást választjuk a <<extend-deploy>> részben leírtak szerint.

* Ha használunk valamilyen verziókövető rendszert (például Git javasolt) webhelyünk fejlesztése során, akkor a letöltött és kicsomagolt állományt bekommitolhatjuk. Így a jövőben bármikor lesz öszehasonlítási alapunk, hogy mi változott a legutóbbi szinkronizálás óta. A Gitről a <<install-tools>> részben ejtettünk szót.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/dLUGQk8GKa0[title="Konfigurációverziók összehangolása"]

//==== Egyéb források

*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
