[[content-in-place-edit]]

=== Tartalom szerkesztése helyben

[role="summary"]
Tartalom szerkesztése helyi szerkesztővel.

(((Tartalom szerkesztése)))
(((Tartalom,szerkesztés)))
(((Helyi szerkesztő)))
(((Gyorsszerkesztő)))
(((Teljes szerkesztő)))

==== Célkitűzés

E feladat célja, hogy a helyi szerkesztő segítségével különböző információkat adjunk hozzá a Rólunk oldalhoz anélkül, hogy a szerkesztőoldalát külön megnyitnánk.

==== Szükséges előismeretek

* <<planning-data-types>>
* <<content-create>>
* <<content-edit>>
* <<config-overview>>

==== Webhely előfeltételei

A szerkeszteni kívánt Rólunk példaoldalnak már léteznie kell. Lásd: <<content-create>>.

==== Lépések

A helyi szerkesztő használatához menjünk el a Rólunk oldalra. Ha az oldalt még nem adtuk hozzá a navigációhoz, ezt a következő lépésekkel tudjuk megtenni:

. A _Kezelés_ adminisztrációs menüben menjünk a _Tartalom_ (_admin/content_) oldalra.

. Ha a szerkeszteni kívánt tartalomelem nemrég jött létre, vagy frissült, a tartalomlista tetején jelenik meg. Ha régebbi, akkor a _Típus_, a  _Cím_ vagy egyéb szűrők használatával is kereshetjük.

. Keressük meg a Rólunk oldalt, és kattintsunk rá.

Ha a szerkeszteni kívánt tartalom megjelent a böngészőben, a gyorsszerkesztőt az alábbi lépéseket követve használhatjuk:


. Keressük meg azt a részét az oldalnak, ahol megjelenik a szerkeszteni kívánt tartalom, és kapcsoljuk be a gyorsszerkesztő módot a _Gyorsszerkesztés_ szövegkörnyezeti hivatkozás használatával (a szövegkörnyezeti hivatkozások hozzáférésével kapcsolatos utasításokat lásd itt: <<config-overview>>). Ennek a tartalomelemnek az összes szerkeszthető mezője kékkel keretezve jelenik meg, továbbá egy lebegő párbeszédablak is felugrik.
+
--
// Screen shot of About page with Quick Edit turned on for the node.
image:images/content-in-place-edit-hover-box.png["Képernyőkép a gyorsszerkesztő módról",width="100%"]
--

. Mivel a _Törzs_ mező támogatja a szövegszerkesztőt, ezért kattintsunk a _Törzs_ szövegrészre a szerkesztés elkezdéséhez. A szerkesztő eszköztár a lebegő párbeszédablakban jelenik meg.

. Adjunk meg további információt a Termelői Piacról. A _Mentés_ gomb a lebegő dobozban jelenik meg, és a mező keretének színe megváltozik.
+
--
// Screenshot of About page with Quick Edit turned on for the node area, after clicking the Body field and changing text in the box.
image:images/content-in-place-edit-save-box.png["Képernyőkép a gyorsszerkesztő módról a szerkesztés után",width="100%"]
--

. Ha megelégedtünk az elvégzett módosításokkal, a párbeszédablakban található _Mentés_ gombbal jóváhagyjuk. Ha tovább szeretnénk szerkeszteni, kattintsunk az „X”-re a változtatások elvetéséhez. A gyorsszerkesztő mód mindkét esetben kikapcsolódik.

==== Az ismeretek elmélyítése

Ha a teljes szerkesztőt használjuk ugyanazon a tartalmi elemen (lásd: <<content-edit>>), akkor láthatjuk, hogy így a gyorsszerkesztőben megjelentekhez képest sokkal többféle információt módosíthatunk.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/6A6kbceIKKw[title="Tartalom szerkesztése helyben"]

//==== Egyéb források

*Közreműködők*

Írta és szerkesztette: https://www.drupal.org/u/davidlee55[David Lee] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/zsofimajor[Zsófi Major] (https://www.drupal.org/cheppers[Cheppers])
