[[structure-view-modes]]

=== Alapfogalom: nézetmódok és formázók

[role="summary"]
Bár a terminológia nem a legszerencsésebb, a _nézetmódoknak_ nem sok közük van a _nézetekhez_, de nagyon hasznosak.

(((Nézetmód,áttekintés)))
(((Entitásnézetmód,áttekintés)))
(((Formázó,áttekintés)))
(((Mezőformázó,áttekintés)))

==== Szükséges előismeretek

<<structure-content-type>>

==== Mit nevezünk nézetmódnak?

Egy entitás (legyen az akár egy tartalom, egy felhasználó vagy egy hozzászólás) megjelenítése környezetfüggő. Ezt a kontextust hívjuk _nézetmódnak_ a Drupalban. A könnyebb érthetőség kedvéért álljon itt pár példa:

* egy egész oldalon megjelenített tartalom (például blogbejegyzés), amely valamennyi kitöltött mezőjét (szerző neve, közzététel dátuma, besorolási címkék stb.) felsorolja
* ugyanennek a tartalomnak egy tömörebb, csak a bevezető szöveget és egy kis előnézeti képet mutató nézete, a végén _Tovább »_ hivatkozással
* egy teljes, önmagunkról minden megadható információt felsoroló felhasználói profil
* egy felhasználói fiók kis méretű képe a névvel együtt a profilra linkelve

Minden ilyen és ehhez hasonló nézetmód az adminfelületen keresztül beállítható. A Kézikönyvben bemutatott termelői piac webhelyünk visszatérő példájánál maradva, a _Receptek_ tartalomtípus nézetmódjainak beállítási lehetőségeit a _Kezelés_ adminmenü _Felépítés_ » _Tartalomtípusok_ (címsorban _/admin/structure/types_) oldalon kiválasztva, majd a _Megjelenés beállítása_ fülre kattintva látjuk. Minden nézetmódban külön-külön meghatározható, hogy a tartalomtípus adott mezője megjelenjen-e, és ha igen, melyik _formázó_ legyen rá alkalmazva.

==== De mi az a mezőformázó?

Az adatbázis egy adott táblájának cellájában tárolt és onnan kiolvasott nyers adatot (például egy időbélyeget) nem biztos, hogy mindig jó ötlet lenne közvetlenül a látogató elé ömleszteni, helyette inkább különböző szabályok szerint feldolgozva jelenítjük meg: átszámoltathatjuk a felhasználó időzónájára, és kiírathatjuk betűvel a hónap nevét és a hét napját a saját nyelvén. Másik példa lehet a hosszabb szövegek tárolására is alkalmas mezők rövidített megjelenítése vagy a taxonómiakifejezések saját oldalukra való linkelése. Tekintettel a rengeteg beállítási lehetőségre, javasolt körülnézni az előbb említett _Megjelenés beállítása_ oldalon, így magunk is felfedezhetjük, hogy a _Receptek_ tartalomtípusban használt mezők ábrázolásához milyen további formázási lehetőségeket kínál a Drupal.

==== Kapcsolódó témák

* <<structure-content-type>>
* <<structure-content-display>>

==== Egyéb források

https://www.drupal.org/node/1577752[View modes] (azaz „Nézetmódok”) című közösségi dokumentáció a Drupal.org-on (angol nyelven).


*Közreműködők*

E témakör szövegét https://www.drupal.org/u/batigolix[Boris Doesborg] a Drupal közösségi https://www.drupal.org/documentation[dokumentációjának] https://www.drupal.org/node/1577752[View modes] (azaz „Nézetmódok”) című szócikkéből vette át, melynek szerzői joga 2000–2017 között annak egyéni közreműködőié. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
