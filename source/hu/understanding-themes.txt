[[understanding-themes]]

=== Alapfogalom: a sminkek

[role="summary"]
A webhely megjelenéséért felelő sminkek fogalmának megismerése, valamint annak áttekintése, hogy honnan lehet őket beszerezni.

(((Smink,áttekintés)))
(((Smink,alaprendszeri)))
(((Alapsmink,áttekintés)))
(((Smink,harmadik fél)))
(((Smink harmadik féltől,áttekintés)))
(((Smink,egyéni)))
(((Egyéni smink,áttekintés)))

==== Szükséges előismeretek

<<understanding-drupal>>

==== Mit jelent a smink a Drupal világában?

A webhely kinézetét és megjelenését meghatározó fájlok összességét nevezzük sminknek. Itt fontos megértenünk egy lényeges különbséget. Az alaprendszer és a modulok együtt azt határozzák meg, hogy _mit_ kell megjeleníteni a webhely látogatójának egy adott kérésére. Ezzel szemben a smink azt befolyásolja a HTML és CSS révén, hogy ezt a tartalmat _hogyan_ kell tálalni a látogató böngészőjében.

Amikor letöltjük és telepítjük a Drupalt, az már önmagában tartalmaz néhány alapsminket. Ezeket a nemzetközi közösség tagjai tervezték és készítették, így tökéletesen megfelelnek az első kezdeti lépéseink során, a webhelyünk működésének kipróbálására.

Ám hasonlóan más CMS-ekhez, a Drupal köré is rég kiépült a külsős szolgáltatások stabil köre, így bármikor beszerezhetünk ingyenes vagy fizetős sminkeket a webhelyünkhöz.

Ha azonban igazán egyedi megjelenést szeretnénk elérni, ami valóban megkülönböztet minket sok más versenytársunktól, akkor természetesen mindig belevághatunk egy saját smink elkészítésébe vagy lefejlesztettésébe. Ez alatt azonban nem kell rögtön óriási dolgot érteni: egy saját smink akár olyan apró is lehet, ami csak pár CSS-szabályt változtat meg, mivel a legtöbb formázást attól a szülő sminktől örökölheti, amire épül.  Minderről és az egyedi sminkek elkészítésének módjáról  bővebb tudnivaló a https://www.drupal.org/theme-guide/8[Theming Drupal] (azaz a „Drupal sminkelése”) című közösségi dokumentációban található a Drupal.org-on.

==== Kapcsolódó témák

* <<extend-theme-find>>
* <<extend-theme-install>>
* <<understanding-modules>>

==== Egyéb források

https://www.drupal.org/theme-guide/8[Theming Drupal] (azaz a „Drupal sminkelése”) című közösségi dokumentáció a Drupal.org-on.


*Közreműködők*

Írta és szerkesztette: https://www.drupal.org/u/jgrubb[John Grubb] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
