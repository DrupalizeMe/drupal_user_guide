[[content-edit]]

=== Tartalmi egységek szerkesztése

[role="summary"]
Ebben a témakörben röviden áttekintjük, hogyan tudunk egy már létező tartalmi egységet módosítani, szerkeszteni.

(((Tartalom,szerkesztés)))
(((Tartalom,megtalálása)))

==== Célkitűzés

Frissítjük a nyitvatartási időt a címlapot jelentő tartalmi egységen.

==== Szükséges előismeretek

<<content-create>>

==== Webhely előfeltételei

Már léteznie kell a címlapot jelentő tartalomelemnek. Ehhez lásd az <<content-create>> szakaszt.

==== Lépések

. A _Kezelés_ adminisztrációs menüben menjünk a _Tartalom_ (címsorban _admin/content_) oldalra.

. Ha a szerkeszteni kívánt tartalomelem nemrég jött létre vagy frissült, a tartalomlista tetején jelenik meg. Ha régebbi, akkor a _Típus_, a  _Cím_ vagy egyéb szűrők használatával is rákereshetünk.
+
--
// Content list on admin/content, with filters above.
image:images/content-edit-admin-content.png["Tartalmak adminsztrációs oldala",width="100%"]
--

. Kattintsunk a _Szerkesztés_ gombra annak az elemnek (Címlap) a sorában, amit módosítani szeretnénk. A _Törzs_ mezőben tudjuk átírni a nyitvatartási időt. A többi beviteli mező leírását lásd az előző, <<content-create>> témakörnél.

. Ha még nincs bejelölve a négyzet az _Új változat készítése_ opció mellett a jobb oldalsáv „Közzétéve” feliratú keretében, akkor tegyük meg: ekkor megjelenik a _Változatnapló-üzenet_ szövegmező, ahová beírhatunk egy tömör kis emlékeztetőt, hogy éppen mit módosítottunk most. Ezen megjegyzések sorozatából épül fel egy tartalomegység változattörténete.
+
--
// Revision area of the content edit page.
image:images/content-edit-revision.png["Változatnapló-üzenet beviteli mezője a tartalomszerkesztési oldalon"]
--

. A _Mentés és megtartás közzétettként_ gombra kattintva menthetjük el új változtatásainkat.

. Ezután visszakerülünk a _Tartalom_ nevű áttekintőoldalra, valamint megjelenik egy rendszerüzenet, miszerint az előbb szerkesztett tartalom sikeresen frissült.
+
--
// Updated content message.
image:images/content-edit-message.png["Rendszerüzenet a frissült tartalomról"]
--

==== Az ismeretek elmélyítése

Az első két lépésben bemutatott szokványos módon túl másféleképpen is el lehet érni a szerkeszteni kívánt tartalmat:

. Webhelyünk címlapjáról indulva a navigációs menükön keresztül megkereshetjük, hogy hol van a látogatóknak megjelenített tartalom.

. A legtöbb smink megjelenít egy _Szerkesztés_ hivatkozást vagy fület közel az oldal tetejéhez, de csak azoknak a felhasználóknak, akiknek megvan a szükséges jogosultsága ehhez a művelethez. Mivel nekünk megvan, ezért erre kattintva szintén a fentebb is látott tartalomszerkesztési oldalra jutunk.

. Használhatjuk a helybeni szerkesztőt is, melyről bővebben az <<content-in-place-edit>> témakörben lesz szó.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/TAFZMcuOqG0[title="Tartalmi egységek szerkesztése"]

//==== Egyéb források

*Közreműködők*

Írta: https://www.drupal.org/u/chris-dart[Chris Dart] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
