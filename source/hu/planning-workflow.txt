[[planning-workflow]]

=== Alapfogalom: a szerkesztői munkafolyamat

[role="summary"]
Ebben a témakörben azt járjuk körbe, milyen szerkesztői munkafolyamatokat alakíthatunk ki webhelyünkön.

(((Szerkesztői munkafolyamat,áttekintés)))
(((Közzététel jelzője,áttekintés)))
(((Nem közzétett jelzője,áttekintés)))
(((Változat,áttekintés)))

==== Szükséges előismeretek

* <<understanding-drupal>>
* <<planning-data-types>>

==== Mit értünk szerkesztői munkafolyamat alatt?

Ha röviden kellene összefoglalnunk, akkor azt mondhatnánk, hogy egy tartalmi egység (például blogbejegyzés) életciklusának különböző fázisairól van szó.

Van, hogy egy webhelyet csak pár személy szerkeszt (például egy blogon maga a szerző és esetleg egy korrektor mellette), és van olyan is, amikor több száz, tartalomszerkesztési joggal felruházott felhasználó teheti ugyanezt egyszerre – például egy nagyvállalati intranetként használt Drupal-oldalon. Elképzelhető olyan szervezeti működés, hogy ha bármelyik alkalmazottnak ötlete támad, hogy miről kellene cikket írni a vállalati újságba, akkor megvan a jogosultsága felvinni azt egy piszkozatként. Ezt követően a kiadvány szerkesztői szemlézik a beérkezett vázlatokat, és amelyiket érdemesnek találják arra, azt teljes cikké formálják. Ezt követően a kommunikációs osztály képviselője kijavítja a kész cikkekben maradt esetleges hibákat, majd jóváhagyásra továbbküldi a vezetőségnek. Végül az igazgatóság döntést hoz, és közzéteszi a cikkeket.

Mivel online médiumról beszélünk, ahol a tartalmak életciklusa nem ér véget a közzététellel, ezért a szerkesztői munkafolyamatok ugyanúgy kiterjedhetnek a már nyilvános tartalmak utólagos kiegészítésére, folyamatos frissen tartására és archiválására is. Valamint ahogy intranetes példánkban fentebb említettük, egyes szervezeteknek bonyolultabb szerkesztői munkafolyamatai is lehetnek.

==== Milyen eszközökkel szervezhetjük az ilyen munkafolyamatokat?

Tartalmak nyilvánossági állapota::
  Ha a webhely entitástípusai közül a tartalmi egységekre gondolunk, akkor ezek nyilvánossági állapotát a Közzétett/Rejtett lehetőségek között állíthatjuk. Ennek akkor van jelentősége, ha a különböző szerepkörű felhasználóknak eltérő jogosultságokat állítunk be a rejtett tartalmak elérését illetően: például csak a cikkek szerzői és szerkesztői láthassák őket, egyszerű látogatók viszont ne.
Munkafolyamatok::
  Az előbb említett _közzétett_ és _rejtett_ állapotok és a kettő között lehetséges két átmenet (egyikből a másikba illetve visszafelé) bár néhány esetben elég lehet, ám sokszor ennél több állapotnak és a köztük való átmeneteknek a meghatározására van szükség. Pontosan ezt kínálja az alaprendszer legújabb verzióival együtt érkező _Workflows_ modul, ami lehetővé teszi a webhely adminisztrátorai számára, hogy tovább bővítsék a szerkesztői munkafolyamataik állomásait és lépéseit.
Változatkövetés::
  Bizonyos entitástípusok támogatják a változatkövetést, aminek az engedélyezése után a Drupal minden egyes mentéskor megőrzi a mentés előtti állapotot is. Ilyenkor megjegyzést is fűzhetünk hozzájuk, így követhetővé válik, hogy mi változott. Így tulajdonképpen visszatekinthetünk az időben, sőt, vissza is állíthatjuk a tartalmat egy korábbi állapotára.
Blokkok elhelyezése::
  Egy másik érdekes szerkesztési lehetőség az _Egyéni blokk_ nevű tartalmi entitástípus használata. Előre létre tudunk hozni blokkokat, amiket még nem helyezünk ki az oldalakra. Így amíg rejtettek, szabadon változtathatjuk tartalmukat, és majd csak akkor rendeljük oldalhoz őket, ha már véglegesnek érezzük a változtatásokat.

==== Kapcsolódó témák

* <<content-create>>
* <<content-edit>>
* <<block-create-custom>>
* <<block-place>>

//==== Egyéb források

*Közreműködők*

Írta és szerkesztette: https://www.drupal.org/u/dianalakatos[Lakatos Diána] (https://www.drupal.org/pronovix[Pronovix]) és https://www.drupal.org/u/gdunham[Grant Dunham]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
