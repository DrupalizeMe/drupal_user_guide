[[planning-workflow]]

=== Alapfogalom: a szerkesztői munkafolyamat

[role="summary"]
Ebben a témakörben azt járjuk körbe, milyen szerkesztői munkafolyamatokat alakíthatunk ki webhelyünkön.

(((Szerkesztői munkafolyamat,áttekintés)))
(((Közzététel jelzője,áttekintés)))
(((Nem közzétett jelzője,áttekintés)))
(((Változat,áttekintés)))

==== Szükséges előismeretek

<<understanding-drupal>>

==== Mit értünk szerkesztői munkafolyamat alatt?

Ha röviden kellene összefoglalnunk, akkor azt mondhatnánk, hogy egy tartalmi egység (például blogbejegyzés) életciklusának különböző fázisairól van szó.

Van, hogy egy webhelyet csak pár személy szerkeszt (például egy blogon maga a szerző és esetleg egy korrektor mellette), és van olyan is, amikor több száz, tartalomszerkesztési joggal felruházott felhasználó teheti ugyanezt egyszerre – például egy nagyvállalati intranetként használt Drupalon. Elképzelhető például olyan szervezeti működés, hogy ha bármelyik alkalmazottnak ötlete támad, hogy miről kellene cikket írni a vállalati újságba, akkor megvan a jogosultsága felvinni azt egy kezdeti piszkozatként. Ezt követően a kiadvány szerkesztői szemlézik a beérkezett vázlatokat, és amelyiket érdemesnek találják rá, azt teljes cikké formálják. Ezt követően a kommunikációs osztály képviselője kijavítja a kész cikkekben maradt esetleges hibákat, majd jóváhagyásra továbbküldi a vezetőségnek. Végül az igazgatóság döntést hoz és közzéteszi a cikkeket.

E példa számos életciklus-fázist igényelne, a Drupal alapértelmezés szerint azonban csak ezt a két állapotot kínálja:

* A _Közzétett_ állapotú tartalmak a webhely valamennyi látogatója számára elérhetőek.

* A _Rejtett_ állapotú tartalmak viszont csak azon felhasználók számára láthatók, akik rendelkeznek az adott tartalomtípus rejtett elemeinek megtekintési jogosultságával.

A legtöbb tartalomtípusnál az adminisztrátor engedélyezheti a változatkövetést. Bekapcsolva a Drupal minden egyes mentéskor megőrzi a mentés előtti állapotot is. A módosításokhoz mentéskor megjegyzést fűzhetünk, így követhető válik, hogy mi változott. Ily módon tulajdonképpen visszatekinthetünk az időben, sőt, vissza is állíthatjuk a tartalmat egy korábbi állapotára.

E két funkcióval – a közzétett/rejtett kapcsolóval és a változatkövetéssel – a tartalmak szerzői és szerkesztői szabályozhatják, hogy mi kerül nyilvánosságra az éles webhelyen. Amint egy tartalom készen áll a publikálásra, nincs más teendőjük, csupán közzétett állapotúként elmenteni újra.

==== Kapcsolódó témák

* <<content-create>>
* <<content-edit>>

==== Egyéb források

Mivel online médiumról beszélünk, ahol a tartalmak életciklusa nem ér véget a közzététellel, ezért a szerkesztői munkafolyamatok ugyanúgy kiterjedhetnek a már nyilvános tartalmak utólagos kiegészítésére, folyamatos frissen tartására és archiválására is. Valamint ahogy intranetes példánkban fentebb említettük, egyes szervezeteknek bonyolultabb szerkesztői munkafolyamatai is lehetnek. Kifejezetten ezekre az igényekre ad megoldást a https://www.drupal.org/documentation/modules/workbench[Workbench Suite] közösségi modul.


*Közreműködők*

Írta és szerkesztette: https://www.drupal.org/u/dianalakatos[Lakatos Diána] (https://www.drupal.org/pronovix[Pronovix]) és https://www.drupal.org/u/gdunham[Grant Dunham]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
