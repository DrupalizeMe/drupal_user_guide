[[extend-module-find]]

=== Modulok feltérképezése

[role="summary"]
A legjobb módja annak, hogy a Drupal.org-on közösségi modulokat keressünk, és válogassunk az elérhető kínálatból.

(((Modul,megtalálása)))
(((Modul,kiértékelése)))
(((Közösségi modul,megtalálása)))
(((Közösségi modul,kiértékelése)))
(((Drupal.org webhely,modulok megtalálása és kiértékelése)))

==== Célkitűzés

Ebben a részben hasznos szempontokat tekintünk át, amelyek alapján a Drupal.org-on közzétett modulok alkalmasságát megvizsgálhatjuk.

==== Szükséges előismeretek

* <<understanding-drupal>>
* <<understanding-modules>>

//==== Webhely előfeltételei

==== Lépések

. Először is nyissuk meg a https://www.drupal.org[Drupal.org] _Download & Extend_ > _Modules_ aloldalát. (https://www.drupal.org/project/project_module). (Mivel e központi webhely a nemzetközi Drupal közösséget szolgálja, ezért minden oldala angol nyelvű, ezt nem tüntetjük fel a továbbiakban – _a ford._)

. Ekkor még rengeteg, több tízezer találatot látunk felsorolva. A könnyebb átláthatóság kedvéért szűkítsük le a listát a keresési űrlap alábbiak szerinti kitöltésével:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Maintenance status | Milyen gyakran van a modul karbantartva? | Actively maintained
| Development status | Milyen mélységűek a modult érintő fejlesztések? | Any
| Module categories | Mely témakört fedi le a modul funkcionalitása? | Administration
| Core compatibility | Az alaprendszer melyik főverziójával kompatibilis a modul? | 8.x
| Status | Míg a „Sandbox projects” csak kísérleti projektek, addig a „Full projects” alattiak már átestek az elfogadási folyamaton, de még fejlesztés alatt állhatnak. | Full projects
| Stability | A modul gazdája ajánlja-e azt éles webhelyen való használatra, vagy még nem. | Has a supported stable release
| Security advisory coverage | Annak jelzése, hogy a _Drupal Security Team_ egyik tagja átvizsgálta-e már a modult biztonsági szempontból. | Has security advisory coverage
| Search modules | Szabadszavas kereső, amibe bármit beírhatunk, ha tudjuk, mire keresünk. Ha nem, akkor üresen is hagyhatjuk. | „admin toolbar”
| Sort by | Sorba rendezhetőek a keresési eredmények: például _Most installed_ (azaz „Legtöbbet telepített”) vagy _Last release_ (azaz „Legfrissebb kiadás”). | Most installed
|================================
+
--
// Module search box on https://www.drupal.org/project/project_module.
image:images/extend-module-find_module_finder.png["A Drupal.org modullistájának szűrési lehetőségei"]
--

. A _Search_ gombra kattintva megjelennek a már csak a fenti feltételeknek megfelelő találatok.
+
--
// Search results on https://www.drupal.org/project/project_module.
image:images/extend-module-find_search_results.png["A Drupal.org modullistájának keresési találatai"]
--

. Bár már így is nagyságrendekkel leszűkítettük a szóba jöhető modulok listáját, de az alaposabb átnézésükhöz nyissuk meg projektoldalaikat a nevükre kattintva.

Íme néhány fontos szempont, ami segíthet értékelni és összehasonlítani őket, ezáltal könnyebben lehet eligazodni közöttük:

* A modul leírása: ez az oldal fő hasábját legnagyobbrészt kitevő, a modul gazdája által szabadon megfogalmazott szöveg. Ezt mindig érdemes elolvasni, mert legtöbbször hasznos tudnivalókkal szolgál az adott modul képességeiről és követelményeiről.

* _Project information_ szakasz: szintén az oldal középső hasábján, de lentebb találjuk ezt az egységes szerkezetű részt. A modul kategóriába sorolásán és biztonsági vizsgálatán kívül itt néha figyelmeztetések is olvashatók, például ha a modul nincs többé karbantartva.

** Letöltési és használati statisztika: ebből nagyjából kiolvasható a modul népszerűsége. Ha azt látjuk, hogy viszonylag kevés webhelyen van használatban („... sites report using this module”), akkor az vagy egy nagyon specifikus feladatokat megvalósító modul, vagy pedig egy intő jel, hogy valószínűleg nekünk sem kéne használnunk.

* _Maintainers_ (azaz „karbantartók”): a modul gazdáit a jobb oldalsáv legtetején találjuk együtt olyan hasznos információkkal, mint például mikor módosította valamelyikőjük utoljára a kódját (másképpen „commit”).

* _Issues_ (azaz „ügyek”): szintén érdemes összehasonlítani a fennálló megoldatlan ügyek számát a legújabb verzió kiadásával. Ha például csak kevés nyitott ügyet látunk, akkor nem feltétlenül gond, ha nincs túl friss verzió. Ha viszont sok a még megoldatlan feladat és hibajelzés, viszont nem nagyon látszik mozgolódás a commitok terén, az az elhagyatottság egyik jele lehet. Szintén vessünk egy pillantást az összefoglaló grafikonokra, amelyek a karbantartók válaszkészségéről árulkodnak.

* _Documentation_ és _Resources_ címek: szintén fontos szempont tudnunk, hogy mire készüljünk, ha esetleg elakadnánk a modul használatában. Itt tüntetnek fel általában olyan hasznos forrásokat, ahol további segítséget kaphatunk: például a README fájlt a modul forráskódjához mellékelve, vagy dokumentáció a telepítésről, beállításról és kipróbálásról.
+
--
// Project page for Admin Toolbar module.
image:images/extend-module-find_project_info.png["Információk a projektoldalon, amiket javasolt figyelembe venni", width="100%"]
--

==== Az ismeretek elmélyítése

<<extend-module-install>>

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/G-XUuSj9xYA[title="Modulok feltérképezése"]

//==== Egyéb források

*Közreműködők*

Írta: https://www.drupal.org/u/dianalakatos[Diána Lakatos] (https://pronovix.com//[Pronovix]). Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
