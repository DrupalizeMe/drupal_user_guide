[[config-user]]

=== A Fiókbeállítások kezelése

[role="summary"]
Beállítjuk, hogyan lehessen a webhelyünkön regisztrálni, és megértjük a felhasználói fiókok működésének szabályozását.

(((Felhasználó,fiókbeállítások kezelése)))
(((Fiókbeállítások,kezelése)))
(((Biztonság,felhasználói fiókok kezelése)))
(((Biztonság,fiókbeállítások)))

==== Célkitűzés

Tiltsuk le webhelyünkön a regisztrációs lehetőséget, így csak az adminisztrátorok hozhatnak majd létre fiókokat az egyes árusoknak. Ha már úgyis ott járunk, egyúttal testreszabjuk az árusoknak automatikusan kiküldött értesítő e-mailek szövegét is.

==== Szükséges előismeretek

<<config-overview>>

//==== Webhely előfeltételei

==== Lépések

. A _Kezelés_ adminisztrációs menüben menjünk a _Konfiguráció_ > _Felhasználók_ > _Fiókbeállítások_ oldalra (vagy a címsorban adjuk meg az _admin/config/people/accounts_ útvonalat).

. Az _Új felhasználó létrehozása és törlése_ keretben a _Ki hozhat létre új felhasználót?_ kérdés alatt válasszuk a „Csak az adminisztrátorok” lehetőséget. Arra az esetre, ha a jövőben változtatunk a regisztrációs szabályokon a webhelyünkön, akkor az „E-mail cím valódiságának ellenőrzése, amikor egy látogató létrehoz egy fiókot” jelölőnégyzetet érdemes lesz engedélyeznünk.
+
--
// Registration and cancellation section of admin/config/people/accounts.
image:images/config-user_account_reg.png["Fióklétrehozás csak adminisztrátor által"]
--

. Ha szeretnénk különválasztani a Termelői Piac webhelyünk által automatikusan kiküldött valamennyi e-mail közül a csak felhasználói fiókokkal kapcsolatosakat, akkor itt megadhatunk egy alapértelmezett e-mail címet, amiről az ilyen levelek menni fognak, és feladóként látszik majd az árusok postafiókjában. Egy ilyen postafiók beállítása például hasznos lehet arra is, hogy az adminisztrátorok az árusokkal a webhellyel kapcsolatban kommunikáljanak egymással.
+
--
// Email address section of admin/config/people/accounts.
image:images/config-user_from_email.png["Az automata értesítések feladó e-mail címe"]
--

. Természetesen nemcsak a kimenő levelek feladóját, hanem azok szövegét is kedvünk szerint szerkeszthetjük az _E-mailek_ cím alatti függőleges füleken le-föl mozogva. Mindegyik szöveg más-más esetben lesz használva, amikor a felhasználói fiókokkal kapcsolatban változás történik. Ha például szeretnénk módosítani az árusnak küldött üdvözlőlevelet, akinek éppen a fiókját létrehoztuk, akkor a legelső fül „Törzs” mezőjében fogalmazzuk át a levél szövegét:
+
--
// Emails section of admin/config/people/accounts.
image:images/config-user_email.png["Felhasználói fiókokkal kapcsolatos események e-mail értesítőinek sablonszövegei",width="100%"]
--
+
Összesen kilenc sablonszöveget tartalmaz az alaprendszer, melyeket itt már magyarra lefordítva láthatunk. Ezek közül az alábbi három használata külön-külön is engedélyezhető:
+
* Felhasználó aktiválása
* Zárolt felhasználó
* A felhasználói fiók törölve lett

. Végül pedig mentsük el módosításainkat a _Mentés_ gombra kattintva.

==== Az ismeretek elmélyítése

* <<prevent-cache-clear>>
* <<user-new-user>>

==== Kapcsolódó témák

A <<user-chapter>> szakaszban még több szó esik majd a felhasználói fiókok működéséről és a velük járó jogosultságok kezeléséről.

==== Videó

// Video from Drupalize.Me.
video::https://www.youtube-nocookie.com/embed/POhQTAX93R8[title="A Fiókbeállítások kezelése"]

==== Egyéb források

A https://www.drupal.org/security/secure-configuration[Security Guide] (azaz „Biztonsági útmutató”) további megfontolásra érdemes biztonsági szempontot ismertet angol nyelven.

*Közreműködők*

Írta és szerkesztette: https://www.drupal.org/u/lolk[Laura Vass] (https://pronovix.com/[Pronovix]) és https://www.drupal.org/u/jojyja[Jojy Alphonso] (http://redcrackle.com[Red Crackle]). Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
