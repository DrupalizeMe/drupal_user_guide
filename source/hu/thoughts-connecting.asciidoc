[[thoughts-connecting]]

=== Csatlakozás a közösséghez

[role="summary"]
Rövid, ám érzelmektől sem mentes invitálás a hazai és/vagy nemzetközi Drupal-közösséghez való csatlakozásra.

(((Hiba,jelentése)))
(((Beszélgetés online)))
(((Közösség,bekapcsolódás)))
(((Hozzájárulás a projekthez)))
(((Drupal projekt,bekapcsolódás)))
(((Drupal felhasználói találkozók,értesülés róla)))
(((Esemény,Drupal)))
(((Csoport,megtalálása)))
(((Érdeklődési kör,megtalálása)))
(((Internet Relay Chat (IRC),csetelés a használatával)))
(((IRC (Internet Relay Chat),csetelés a használatával)))
(((Felhasználói csoport,megtalálása)))

==== Szükséges előismeretek

<<understanding-project>>

==== Hogyan lehet csatlakozni a közösséghez?

A Drupal név nemcsak a szoftvert, hanem tágabb értelemben a magyarországi és nemzetközi közösséget is jelenti, amelyben több ezer, eltérő foglalkozású résztvevő tevékenykedik: például rendezvényszervezők, dokumentációírók, tesztelők, fordítók és persze fejlesztők. Éppen ezért nagyon sok lehetséges módja létezik annak, hogy ki hogyan vonódik be a közös munkába – akár úgy is, hogy nem érdekli a programozás. Ha csak ismereteinket szeretnénk bővíteni a saját webhelyünk üzemeltetése terén, akkor is kapcsolatba kerülhetünk más Drupal-felhasználókkal, például az alábbi gyakori módok egyikén:

Elmehetünk eseményekre::
  Mint sok online szerveződő közösségnek, a Drupalistáknak is fontosak a személyes, valós életbeli találkozásra lehetőséget adó rendezvények. Ha megnyitjuk a https://www.drupical.com/[drupical.com] webhelyet, meglepődhetünk, hogy a világ mennyi pontján szerveződnek akár épp ma is Drupallal kapcsolatos találkozók. Ezek különböző nagyságrendűek lehetnek a megrendezés helyszínétől, ezáltal pedig a résztvevők számától függően:
  * https://events.drupal.org[DrupalCon]: kontinentális, évente egy-egy Észak-Amerikában és Európában, általában 2–4 ezer résztvevővel, kizárólag angol nyelven.
  * https://groups.drupal.org/events?type%5B%5D=regional[DrupalCamp] vagy Summit: regionális, körülbelül 1–2 ezer résztvevővel legtöbbször angol nyelven, de előfordul helyi nyelven is.
  * https://groups.drupal.org/events?type%5B%5D=usergroup[Drupal User Group]: országos, vagy városi szintű rendezvények, körülbelül pár száz vagy az alatti létszámmal és szinte mindig helyi nyelven. Magyarországon a főbb nagyvárosokban (Pécsen, Debrecenben, Győrben, Kecskeméten, Szegeden stb.) szerveződtek DUG-ok, manapság a https://www.meetup.com/Drupal-User-Group/events/[budapesti] a legaktívabb.
Beléphetünk a lakóhelyünkhöz közeli Drupal-csoportba::
  Ahogy az előző pontban láthattuk, itthon is országszerte találni Drupallal foglalkozó társakat, akikhez bátran fordulhatunk, ha kérdésünk merülne fel, vagy új ötletünk támadna. Sok országban működik helyi Drupal-szervezet, hazánkban ez a http://egyesulet.drupal.hu/[Magyar Drupal Egyesület] (röviden MDE), melyet 2014-ben alapítottunk azzal a céllal, hogy segítsük a Drupal még szélesebb elterjedését Magyarországon. Tagjaink szervezik a hazai DUG-okat, üzemeltetik a http://drupal.hu/[drupal.hu] weboldalt, fordítják magyarra a Drupal alaprendszert és modulokat, valamint ezt a Kézikönyvet is.
Csatlakozhatunk tematikus vagy adott nyelvű csoportokhoz::
  Ha szeretnénk inkább csak egy szakterületre összpontosítani, akkor a _groups.drupal.org_ https://goo.gl/T1EeuY[keresőjében] számos munkacsoportot találunk. Ha pedig szívesebben kommunikálunk valamilyen másik nyelven, akkor https://www.drupal.org/language-specific-communities[itt találunk egy listát] összegyűjtve a más országokban működő helyi szervezetekről.
Cseveghetünk online más Drupalistákkal::
  A Drupal-közösségen belül az egyik legnépszerűbb csevegési mód az https://www.drupal.org/ircchat[IRC használata], ahol számos tematikus szobában beszélgethetünk akár a Drupalt érintő általános, akár kicsit szűkebb területet érintő kérdésekről.
Bejelenthetünk hibákat::
  Bár egyszerűnek tűnik, mégis nagyon hasznos visszajelzést adnunk az adott szoftver használata közben tapasztalt váratlan működésről. Nincs ez másképp a Drupal esetén sem, lásd a következő szakaszt.
Hozzájárulhatunk::
  Az általános gyakorlat szerint sokszor a Drupal iránt még csak érdeklődők is hamar azon kapják magukat, hogy már ők is vissza tudnak adni másoknak, akár csak egy jó szándékú tanács formájában. Ez nagyszerű érzés! Bár nem tudhatjuk, hogy a mi esetünkben mi lesz az első bekapcsolódási pont, de itt van pár jól kitaposott út, amiken sokan jártak már előttünk:
  * Ha kicsit is értünk a programozáshoz, akkor a https://www.drupal.org/contribute/development[Contribute to Development] oldal segít elindulnunk az első folt (azaz angolul _patch_) beküldése felé.
  * Ha jól beszélünk magyarul, és értünk valamennyire angolul, akkor érdekes lehet számunkra a https://www.drupal.hu/felulet-forditasa-magyarra[Drupal lefordítása].
  * Ha jól írunk angolul, és szeretünk elmagyarázni dolgokat, akkor a https://www.drupal.org/contribute/documentation[dokumentációírást] is választhatjuk.
  * Ha szeretnénk segíteni az elakadt kezdő társainknak, akkor arról a következő, <<thoughts-support>> részben írunk bővebben.

==== Hol jelenthetem be, ha hibát találtam, vagy javítási ötletem támadt?

A Drupal közösségen belül minden projekt (tehát a modulok, sminkek, telepítési profilok, de maga a Drupal alaprendszer is) a megoldásra váró feladatokat, hibákat ügyekként kezeli, melyre legelterjedtebb az angol _issue_ szó. Ahogy például az <<extend-module-find>> résznél már olvashattunk róla, ezek az https://www.drupal.org/issue-queue[issue listák] mindig megtalálhatóak a projektoldalak jobb oldalsávjában középen. Ide várják a projektek karbantartói valamennyi, őket érintő gondolatunkat: https://www.drupal.org/node/314185[hibákat], ötleteket, javaslatokat, kérdéseket, építő jellegűen megfogalmazva akár kritikákat is. Ha be vagyunk jelentkezve a Drupal.org felhasználói fiókunkba, akkor máris vehetünk fel issue-kat.

_Tipp:_ mielőtt új issue-t küldenénk be, mindig javasolt előtte rákeresnünk, nem létezik-e már hozzá hasonló (vagy akár vele azonos) a feladatok között. Elképzelhető, hogy hamarabb kapunk választ a felvetésünkre, ha csatlakozunk az előttünk szólókhoz, mintha egy vadonatúj beszélgetést nyitnánk.

*Fontos!* A biztonsági hibák (de csak azok) különleges eljárást igényelnek. Ha az általunk talált váratlan vagy furcsa viselkedésről úgy érezzük, hogy annak biztonsági következményei lehetnek, akkor _nem szabad az issue-k fent említett listájába beküldeni!_ Az ugyanis nyilvános, bárki olvashatja, beleértve az ártó szándékú felhasználókat is. Ehelyett a https://www.drupal.org/node/101494[How to report a security issue] (azaz „Hogyan jelentsünk biztonsági hibákat”) útmutató szerint kell eljárni.

==== Kapcsolódó témakörök

<<thoughts-support>>

==== Egyéb források

Az alábbiakban felsorolunk pár további, – reményeink szerint – hasznos oldalt, amelyek mind angol nyelvűek a Drupal.org-on:

* https://groups.drupal.org/events[Event Calendar] azaz „Eseménynaptár”, hasonló a https://www.drupical.com/[drupical.com] térképhez.
* https://www.drupal.org/community[Where is the Drupal Community?] azaz „Hol találom a Drupal közösséget?”
* https://www.drupal.org/contribute[Ways to get involved] azaz „A csatlakozás módjai”
* https://www.drupal.org/contributor-tasks[Contributor tasks] azaz „Feladatok közreműködőknek”
* https://www.drupal.org/dcoc[Code of Conduct] azaz „Viselkedési irányelvek”, melyek mindenkire érvényesek a közösségen belül
* https://www.drupal.org/ircchat[IRC] útmutató az IRC eszköz használatáról
* https://www.drupal.org/issue-queue[Use the issue queue] útmutató arról, hogyan használjuk a feladatkezelőket, angolul _issue queue_ listákat.
* https://www.drupal.org/node/101494[How to report a security issue] azaz „Hogyan jelentsünk biztonsági hibákat”
* https://www.drupal.org/node/2486391[Why get involved?] azaz „Miért érdemes csatlakozni?”
* https://www.drupal.org/node/314185[Reporting a problem] azaz „Egy probléma bejelentése”

*Közreműködők*

Írta: https://www.drupal.org/u/jhodgdon[Jennifer Hodgdon] és https://www.drupal.org/u/eojthebrave[Joe Shindelar] at https://drupalize.me[Drupalize.Me]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
