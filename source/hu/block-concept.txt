[[block-concept]]

=== Alapfogalom: a blokkok

[role="summary"]
Ebben a témakörben röviden áttekintjük az oldalelrendezések fontos építőköveit jelentő blokkokat.

(((Blokk,áttekintés)))

// ==== Szükséges előismeretek

==== Mit nevezünk blokknak?

Azokat a tartalmi egységeket hívjuk _blokknak_, amelyek a webhely oldalain egy-egy jól elkülöníthető részegységet képeznek. Mindegyik ilyen blokk kötelezően hozzá kell, hogy legyen rendelve az éppen használt smink által meghatározott számos régió (lásd: <<block-regions>>) egyikéhez. Létrehozni, átrendezni vagy eltávolítani pedig a _Blokk elrendezés_ (címsorban _admin/structure/block_) oldalon lehet őket. Tulajdonképpen minden blokkokban jelenik meg, például a „Jelen lévő felhasználók” lista, a fő navigáció vagy a kenyérmorzsamenü is egy-egy blokk. Sőt, még az oldal közepén a fő tartalom is egy blokk.

Vannak modulok, amelyek bekapcsolva további blokkokat biztosítanak számunkra, hogy elhelyezzük őket a szükséges oldalakon igény szerint. Ilyen például a _Search_ modul is, amit engedélyezve és megfelelően beállítva kapunk egy keresőmező blokkot, melyet kitehetünk abba a régióba, ahová szeretnénk. De mi magunk is elkészíthetjük saját blokkjainkat.

Minden egyes blokk egyedileg beállítható, testreszabhatjuk például, hogy a webhely melyik oldalain legyen látható vagy éppen rejtett. Még az is lehetséges, hogy ugyanannak a blokknak több példányát máshol és máshogy tegyük ki – miközben a tartalmát módosítani továbbra is csak egy helyen kell.

==== Kapcsolódó témák

* <<block-regions>>
* <<block-create-custom>>
* <<block-place>>

//==== Egyéb források

*Közreműködők*

E témakör szövegét https://www.drupal.org/u/les-lim[Les Lim] a Drupal közösségi https://www.drupal.org/documentation[dokumentációjának] https://www.drupal.org/docs/8/core/modules/block[Block module] (azaz „Blokk modul”) című szócikkeiből vette át, melyek szerzői joga 2000–2017 között azok egyéni közreműködőié. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
