[[extend-deploy]]

=== Webhelyfunkciók átvitele

[role="summary"]
Egy funkció átvitele ugyanannak a webhelynek a két példánya között.

(((Funkció,átmásolása)))
(((Funkció,élesítése)))
(((Konfiguráció,átmásolása)))
(((Konfiguráció,élesítése)))

==== Célkitűzés

Ebben a részben át fogjuk vinni az egyik nézetet (másképpen listát) a helyi fejlesztési példányról az éles webhelyre.

==== Szükséges előismeretek

* <<install-dev-making>>
* <<extend-config-versions>>
* <<install-dev-sites>>

==== Webhely előfeltételei

* Az alaprendszeri _Configuration Manager_ modulnak engedélyezve kell lennie mindkét webhelypéldányon. A <<config-install>> részben volt szó modulok telepítéséről.

* Az _Árus_ tartalomtípusnak már léteznie kell ugyanazokkal a mezőkkel szintén mindkét webhelypéldányon. Ehhez lásd a <<structure-content-type>> részt.

* Az _Árusok_ nevű nézetnek már léteznie kell a fejlesztési példányon, de még nem lehet jelen az éles webhelyen. A nézetekről a <<views-create>> részben ejtettünk szót.

==== Lépések

. Nyissuk meg és lépjünk be adminisztrátori felhasználóval a fejlesztési példányon.

. A _Kezelés_ adminisztrációs menüben menjünk a _Konfiguráció_ > _Fejlesztés_ > _Konfiguráció szinkronizálása_ > _Export_ > _Egyetlen elem_ oldalra (vagy a címsorban adjuk meg az _admin/config/development/configuration/single/export_ útvonalat).

. A _Beállítás típusa_ legördülőből válasszuk a _Nézet_ lehetőséget.

. Pár másodperc alatt frissül a második, _Beállításnév_ legördülő listája, amiből válasszuk az _Árusok (arusok)_ lehetőséget.

. Ekkor megjelenik egy hosszú szöveg az _Ezek a beállítások_ felirat alatt, amit egészben másoljunk ki vágólapra.
+
--
// Single configuration export of the Vendors view from
// admin/config/development/configuration/single/export.
image:images/extend-deploy-export-single.png["A konfiguráció egyetlen elemének kimentése"]
--

. Most menjünk át az éles webhelyre.

. A _Kezelés_ adminisztrációs menüben menjünk a _Konfiguráció_ > _Fejlesztés_ > _Konfiguráció szinkronizálása_ > _Import_ > _Egyetlen elem_ oldalra (vagy a címsorban adjuk meg az _admin/config/development/configuration/single/import_ útvonalat).

. A _Beállítás típusa_ legördülőből válasszuk a _Nézet_ lehetőséget.

. A nagy szövegmezőbe illesszük be vágólapról az előbb kimásolt hosszú szöveget.

. Kattintsunk az _Import_ gombra, mire megjelenik egy megerősítő képernyő, amit szintén fogadjunk el.

. Ellenőrizzük a _Kezelés_ adminisztrációs menüben a _Felépítés_ > _Nézetek_ oldalon, hogy az újonnan felvitt nézet létrejött-e, és működik-e.

==== Az ismeretek elmélyítése

Az itt bemutatott lépéssor a webhely teljes konfigurációjából csak egyetlen elem átvitelére való. Az általános gyakorlat szerint ez meglehetősen ritkán fordul elő, mivel a valós helyzetekben sokszor egyszerre több konfigurációelemet kell szinkronizálni két webhelypéldány között. Például ha a fejlesztési példányon egy új tartalomtípust hoztunk létre különféle mezőkkel, akkor máris fél tucat elemet (egyet magának a tartalomtípusnak, egyet-egyet minden mezőjéhez, és valószínűleg még továbbiakat a megjelenítési és beviteli módokhoz) kellene ezen a módon külön-külön átmásolni, ráadásul a kötött sorrendjükre pontosan ügyelve. Belátható, hogy ez nem lenne életképes megoldás.

Helyette exportálható és importálható a webhely teljes konfigurációkészlete. Ehhez a legjobb, ha az éles webhelyet egy lehetőleg (majdnem) mindenben hű másolatként klónozzuk a <<install-dev-making>> részben leírtakat követve, majd a <<extend-config-versions>> útmutatása szerint szinkronizáljuk a két példányt.

További lehetőség még a https://www.drupal.org/project/features[Features] közösségi modul használata, ami a csoportosítás fenti két (egyesével vagy egyben mindent) véglete között köztes lehetőségeket biztosít (például egy képgaléria valamennyi konfigurációjának – de csak annak – kimentése-beolvasása).

Ha nem látjuk azonnal a változtatásaink eredményét, akkor szükség lehet a gyorsítótár kiürítésére. Lásd: <<prevent-cache-clear>>.

==== Kapcsolódó témák

* <<install-dev-sites>>
* <<planning-workflow>>

==== Videó

// Video from Drupalize.Me.
video::https://www.youtube-nocookie.com/embed/hysqVDIfLTA[title="Webhelyfunkciók átvitele"]

//==== Egyéb források

*Közreműködők*

Írta: https://www.drupal.org/u/batigolix[Boris Doesborg]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
