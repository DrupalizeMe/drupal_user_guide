[[views-create]]

=== Tartalomlista-nézet létrehozása

[role="summary"]
Megismerjük, miként lehet listáztatni a webhely tartalmait.

(((Nézet,létrehozás)))
(((Tartalomlista-nézet,létrehozás)))
(((Views modul,nézet létrehozása)))
(((Tartalom listázása,a Views modul használatával)))
(((Image modul,nézet létrehozása)))
(((Modul,Views)))
(((Modul,Image)))

==== Célkitűzés

Ebben a témakörben azt tűzzük ki célként, hogy legyen egy olyan oldala a városi piac webhelyünknek, ahol az összes árus fel van sorolva, és valahányszor egy új árust töltenek fel vagy törölnek a szerkesztők, ez a lista mindig automatikusan frissül.

==== Szükséges előismeretek

* <<views-concept>>
* <<views-parts>>

==== Webhely előfeltételei

* Az alaprendszer _Views_ és _Views UI_ moduljainak telepítve és engedélyezve kell lenniük. Nem kell félnünk, ez nem a mi dolgunk: a Drupal telepítésekor ez már automatikusan megtörtént.

* Az _Árus_ tartalomtípusnak már léteznie kell, és a _Fő kép_ és _Árus webcíme_ mezőknek már hozzá kell lenniük rendelve. Ezenkívül már kell lennie pár ilyen típusú feltöltött tartalomnak. Ezen állapot eléréséhez a <<structure-content-type>>, <<structure-fields>> és <<content-create>> témakörök nyújtanak segítséget.

* A _Közepes (220×220 képpont)_ képstílusnak már léteznie kell. Ez szintén automatikusan létrejött, ha a webhelyet az _Általános_ telepítési profillal hoztuk létre, de ha esetleg mégsem, akkor könnyen beállítható újra. Ehhez segítségképpen lásd a <<structure-image-style-create>> témakört.

==== Lépések

. Válasszuk ki a _Kezelés_ adminisztrátori menüben a _Felépítés_ > _Nézetek_ > _Új nézet_ menüpontot (vagy a címsorban adjuk meg az _admin/structure/views_ útvonalat). Megjelenik a _Nézet hozzáadása_ varázsló.

. Töltsünk ki minden mezőt a lent látható módon.
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Nézet alapinformációi > Nézet neve | Egy összefoglaló elnevezés, ami csak a szerkesztőknek lesz látható az adminfelületen. | Árusok
| Nézet beállításai > Megjelenítés: | Ki kell választani, hogy milyen típusú adatokat fogunk szűrni ezzel a nézettel. | Tartalom
| Nézet beállításai > Típus: | Mivel a _Tartalom_ entitástípusnak vannak altípusai (ezek az _Árus_ és _Recept_), ezért ebben az esetben meg kell határoznunk egy második szinten is, hogy melyiket szeretnénk listáztatni. | Árus
| Nézet beállításai > Rendezés szempontja: | A listát a könnyebb áttekintés érdekében ábécérendbe sorolva lehet előállítatni. Itt lehet kiválasztani, hogy ez milyen szempont szerint történjen. | Cím
| Oldalbeállítások > Oldal létrehozása | Kérhetünk egy külön webcímútvonalat az új nézetünknek, ami így önálló oldalként is elérhető lesz, nem csak oldalsávi blokként. | Bejelölve
| Oldalbeállítások > Oldal címe | Ennek a külön oldalnak mi legyen a címe. | Árusok listája
| Oldalbeállítások > Útvonal | Milyen webcímálnéven legyen elérhető ez az oldal. | /arusok-listaja
| Oldalbeállítások > Oldalmegjelenítési beállítások > Megjelenítési formátum | Milyen szerkezetben legyenek a listázott tartalmak elrendezve. | Táblázat
| Oldalbeállítások > Megjelenő elemek száma | Sok tartalom esetén hány darab elem legyen egyszerre látható a nézet első eredményoldalán. | 10
| Oldalbeállítások > Lapozó használata | Ha az előbb megadott értéknél több elem van összesen, akkor megjelenjen-e hivatkozás a második és további eredményoldalakra. | Bejelölve
| Oldalbeállítások > Menühivatkozás létrehozása | A most létrehozandó új nézet _oldal_ típusú megjelenítője szerepeljen-e a webhely valamelyik menüjében hivatkozásként. | Bejelölve
| Oldalbeállítások > Menü | Ha igen, akkor melyik menünek legyen az alpontja. | Fő navigáció
| Oldalbeállítások > Hivatkozás szövege | Mi legyen a menüpont szövege. | Árusok
|================================
+
--
// Add view wizard.
image:images/views-create-wizard.png["Új nézet hozzáadása varázsló",width="100%"]
--

. Kattintsunk a _Mentés és szerkesztés_ gombra. Az előbbi varázsló után most megjelenik a teljes beállítási oldala az újonnan létrehozott nézetünknek.

. Az alapvetően három függőleges részre tagolható oldalon a bal oszlop közepe táján a _Mezők_ szakasznál kattintsunk a _Hozzáadás_ lenyíló gombra, mire feltűnik a _Mezők hozzáadása_ párbeszédablak.

. A _Keresés_ alatt írjuk be: „kép”.

. A kapott eredmények között szerepelnie kell a _Fő kép_ nevű mezőnek, válasszuk ki.

. A _Mezők hozzáadása és beállítása_ gombra kattintva elfogadjuk, majd megjelenik a _Mező: Tartalom: Fő kép_ párbeszédablak.

. Töltsük ki az alább felsorolt mezőket ezekkel az értékekkel:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Címke létrehozása | Megadhatunk egy tetszőleges feliratot, ami a mező értéke előtt jelenik majd meg. | Nincs bejelölve
| Képstílus | A kép megjelenítésekor rá alkalmazott formázás. | Közepes (220×220 képpont)
| Kép hivatkozása erre | Mi történjen, amikor a felhasználó a képre kattint. | Tartalom
|================================

. Az _Alkalmaz_ gombra kattinva adjuk hozzá a kiválasztott mezőt ezekkel a beállításokkal, majd a párbeszédablak bezárultával ismét a nézetünk teljes beállítási oldalát látjuk, de a tetején egy sárga figyelmeztetéssel: _Nem mentett változások vannak_.

. Még egy mezőt hozzá szeretnénk adni a nézethez, ezért az előbbi lépéssort megismételve kattinsunk újból a _Mezők_ szakasznál a _Hozzáadás_ lenyíló gombra.

. Most azt írjuk a keresőmezőbe: „törzs”, majd válasszuk is ki az eredmények közül a _Törzs_ mezőt.

. A _Mezők hozzáadása és beállítása_ gombra kattintva megint megjelenik a _Mező: Tartalom: Törzs_ párbeszédablak, de most némiképp más beállítási lehetőségekkel.

. Töltsük ki az alább felsorolt mezőket ezekkel az értékekkel:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Címke létrehozása | Megadhatunk egy tetszőleges feliratot, ami a mező értéke előtt jelenik majd meg. | Nincs bejelölve
| Formázó | Annak kiválasztása, hogy a mezőben tárolt adat milyen formában legyen kiíratva. | Összefoglalóval vagy a teljes szöveg eleje
| Csonkolási korlát | A megjelenített írásjelek számának felső határa. | 120
|================================

. Végül az _Alkalmaz_ gombra kattinva adjuk hozzá ezt a mezőt is a nézethez.

. Most ugyanitt a _Mezők_ szakasznál kattintsunk a _Tartalom: Cím (Cím)_ mezőre, mire megjelenik a _Mező: Tartalom: Cím beállítása_ párbeszédablak.

. Töröljük ennek is a _Címke létrehozása_ jelölőnégyzetét, mivel nincs szükségünk a varázsló által korábban beállított címkére, majd véglegesítsük módosításainkat az _Alkalmaz_ gombra kattintással.

. Most válasszuk az _Átrendezés_ lehetőséget a lenyíló gombról, majd az ekkor megjelenő _Mezők átrendezése_ párbeszédablakban húzzuk a három mezőt a következő sorrendbe: Fő kép, Cím, és Törzs. Az _Alkalmaz_ gombbal bezárhatjuk ezt a panelt is.

. Ha az oldal alján az _Automata előnézet_ jelölőnégyzet nem lenne bejelölve alapértelmezetten, akkor kézzel is frissíthetjük azt az _Előnézet frissítése_ gombbal.

. Végül mentsük el az új nézetünk módosításait a _Mentés_ gombra kattintva.
+
--
// Completed vendors view administration page.
image:images/views-create-view.png["Az Árusok nézet teljes beállítási oldala", width="100%"]
--

. Ha most meglátogatjuk a webhelyünk címlapját, a fő navigációban egy új, _Árusok_ menüpontot kell látnunk. Rákattintva az új nézetünk _oldal_ típusú megjelenítőjére érkezünk, amely felsorolja az eddig tárolt kereskedőinket.
+
--
// Completed vendors view output.
image:images/views-create-view-output.png["Vendors view output", width="100%"]
--

==== Az ismeretek elmélyítése

Elképzelhető, hogy az imént az új nézettel együtt automatikusan létrehozott menüpont nem éppen olyan sorrendben következik a többi között, ahogy szeretnénk. Bátran rendezzük át a menüpontok sorrendjét a <<menu-reorder>> témakörnél leírtak alapján.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/aw02gXlte9I[title="Tartalomlista-nézet létrehozása"]

//==== Egyéb források

*Közreműködők*

Írta és szerkesztette: https://www.drupal.org/u/batigolix[Boris Doesborg] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
