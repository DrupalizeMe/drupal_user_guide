[[preface-scenario]]

=== A példaként használt webhelyünkről

[role="summary"]
Ismerjük meg a könyv egészén keresztül példaként használt webhelyet, mely ugyan kitalált, de életszerű eset lehet.

(((Egy élethelyzet a Kézikönyvben (termelői piac),áttekintés)))
(((A Kézikönyvben végig használt példa (termelői piac))))
(((A mintawebhelyünkről (termelői piac))))
(((Termelői piac,a jelen Kézikönyv visszatérő példája)))

A könyv végigolvasása során hasznos lehet, ha elképzelünk egy ahhoz hasonló webhelyet, mint amilyet esetleg mi magunk is tervezünk majd felépíteni. Segítségképpen kitaláltunk egy képzeletbeli portált, és erre fogunk példaként hivatkozni a leírtak szemléltetése során:

Gondoljunk tehát egy kisváros termelői piaca által üzemeltetett webhelyre. Ez információkat jelenít meg a piac megközelíthetőségéről és nyitvatartási idejéről, valamint egy külön aloldalán ismerteti a történetét. Értelemszerűen hasznos funkciója a piacon működő árusok felsorolása, akiknek viszont kényelmes lenne, ha maguk szerkeszthetnék a bemutatkozó adatlapjaikat, például a logójuk és a portréjuk feltöltésével. Mindezen túl az árusok receptötleteiket is közzétehetik a webhely erre szolgáló felületén, a látogatók pedig ezek között a szükséges hozzávalók alapján kereshetnének. Mivel a kisváros piacát külföldiek is szívesen látogatják, ezért értelemszerűen a webhely főbb oldalai és az árusok adatlapjai idegen nyelvre is le lennének fordítva.

Bár a bemutatott mintapéldákat alapvetően ihletadásra szánjuk, hogy az Olvasó saját ötleteinek megvalósításához nyújtsanak segítséget, de dönthetünk úgy is, hogy azokat pontosan ugyanúgy szeretnénk kivitelezni a gyakorlás során. Ehhez néhány lépésnél majd szükségünk lesz bizonyos fájlokra: ezeket is megtaláljuk a Drupal.org-on a https://www.drupal.org/project/user_guide[User Guide] projekt oldaláról letölthető .zip és .tgz állományok _/assets_ könyvtárában.

*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum]).
