[[user-new-user]]

=== Felhasználói fiók létrehozása

[role="summary"]
Így hozhatunk létre új felhasználói fiókot a webhelyünkön.

(((Felhasználó,fiók létrehozása)))

==== Célkitűzés

Azért, hogy be tudjanak jelentkezni a webhelyre az adatlapjukat kitölteni, elkészítjük két árus, a _Csemege Méhészet_ és a _Víg Tanya_ felhasználói fiókját.

==== Szükséges előismeretek

* <<user-concept>>
* <<user-admin-account>>
* <<user-new-role>>

==== Webhely előfeltételei

Az _Árus_ szerepkört már létre kellett hozni, amit az előző, <<user-new-role>> részben végeztünk el.

==== Lépések

. A _Kezelés_ adminisztrációs menüben menjünk a _Felhasználók_ oldalra (vagy a címsorban adjuk meg az _admin/people_ útvonalat). A megjelenő oldal felsorolja a webhelyünkön pillanatnyilag elérhető valamennyi felhasználói fiókot.

. Kattintsunk a _Felhasználó létrehozása_ gombra.
+
--
// Add new user form (/admin/people/create).
image:images/user-new-user_form.png["Az új felhasználói fiók létrehozása űrlap",width="100%"]
--

. A megjelenő űrlapot töltsük ki az alábbiak szerint:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| E-mail cím | Egy érvényes elektronikus levelezési címe az árusnak. A rendszer a felhasználó minden levelét erre a címre fogja küldeni. Az e-mail címet a rendszer soha nem hozza automatikusan nyilvánosságra. | meheszet@pelda.hu
| Felhasználónév | Ezt a nevet használva fog majd tudni bejelentkezni az árus, és az általa írt tartalmaknál (például beküldött recepteknél) is ez fog megjelenni szerzőként. A szóköz és néhány írásjel (a pont, a kötőjel, az aposztróf és az aláhúzás) megengedettek benne. | Csemege Méhészet
| Jelszó | Ezt a jelszót használva fog majd tudni bejelentkezni az árus. A _Jelszó erőssége_ kijelző mutatja, hogy az addig beírt szöveg mennyire lenne erős jelszóként. Ahogy elkezdünk gépelni, a _Javaslatok a jelszó erősségének növelésére_ keretben további tanácsokat is kapunk, hogyan tegyük még biztonságosabbá az addig beírt szöveget. | Válasszunk egy megjegyezhető és biztonságos jelszót
| Jelszó megerősítése | Pontosan ugyanazt a jelszót, ugyanúgy kell beírni még egyszer |
| Állapot | Ha a felhasználói fiókot_Zárolt_ állapotúra állítanánk, akkor azzal nem lehetne bejelentkezni a webhelyre. | Aktív
| Szerepkörök | Adjuk meg, hogy melyik csoportba soroljuk az illetőt. | Árus
| Új felhasználó értesítése e-mailben | Küldjön-e a rendszer egy automatikus üdvözlő levelet a fent megadott e-mail címre, amikor itt a _Létrehozás_ gombra kattintunk? | Bejelölve
| Kép | A tallózás gombra kattintva keressük ki számítógépünkről az adott személyhez tartozó fotót vagy logót. Ügyeljünk a fájlméretbeli korlátozásokra. | Egy képfájl
| Személyes kapcsolatfelvételi űrlap | Engedélyezzük-e, hogy a webhely látogatói felvegyék a kapcsolatot ezzel a felhasználóval a profiloldalán megjelenő üzenetküldési lehetőségen keresztül? | Bejelölve
|================================

. Kattintsunk az _Új fiók létrehozása_ gombra. Ezután egy _Csemege Méhészet új felhasználó számára el lett küldve egy további útmutatást tartalmazó üdvözlőüzenet_ állapotüzenet tájékoztat róla, ha a mentés sikeres volt:
+
--
// Confirmation message after adding new user.
image:images/user-new-user-created.png["Az új felhasználói fiók sikeresen létrejött",width="100%"]
--

. Ugyanezeket a lépéseket megismételve készítsünk egy felhasználói fiókot a _Víg Tanya_ árus számára is.

==== Az ismeretek elmélyítése

A Kézikönyv lépéssorainak végrehajtása során mindeddig valószínűleg a korábban a <<install-run>> résznél létrehozott _Egyes számú felhasználói fiókot_ használtuk, amiről bővebben a <<user-admin-account>> résznél volt szó. Mivel ez egy különleges (angolul „superuser”) felhasználó, ezért biztonsági megfontolásból az általánosan javasolt gyakorlat az, hogy az _Egyes számú felhasználói fiók_ végig le van tiltva, és az adminisztrátorok saját, névre szóló felhasználói fiókjukba bejelentkezve tevékenykednek a webhelyen. Ez különösen akkor lesz hasznos, ha rajtunk kívül több adminisztrátor is kezeli a webhelyet, így a rendszernaplóban elkülöníthető lesz majd, hogy ki, mikor, mit csinált.

A fenti lépéssort követve tehát hozzunk létre magunknak is egy felhasználói fiókot, a szerepköröknél pedig ne felejtsük el bejelölni az _Adminisztrátor_ opciót.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/2UtEtY9Cgaw[title="Felhasználói fiók létrehozása"]

//==== Egyéb források

*Közreműködők*

Írta: https://www.drupal.org/u/dianalakatos[Diána Lakatos] (https://pronovix.com/[Pronovix]).  Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum]).
