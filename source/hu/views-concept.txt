[[views-concept]]

=== Alapfogalom: Nézetek használata

[role="summary"]
A nézetek, mint a Drupal listázási lehetőségeinek áttekintése. A legyűjthető adatok fajtái és a kimenetük befolyásolása.

(((Nézet,áttekintés)))
(((Views modul,áttekintés)))

==== Szükséges előismeretek

* <<planning-modular>>
* <<planning-data-types>>

==== Mit nevezünk nézetnek?

A Drupal szaknyelvében a webhely tartalmának bizonyos szempontok szerint szűrt részét nevezzük egy _nézetnek_. Az alaprendszer _Views_ modulja felelős a kért nézetek megjelenítéséért, míg annak egy kiegészítője, a _Views UI_ modul pedig egy felhasználói felületet biztosít, amin adminisztrátorként szerkeszthetjük a már létező nézeteket, vagy akár újakat adhatunk hozzá tetszés szerint. Egy nézet szerkesztésekor tulajdonképpen nem csinálunk mást, mint megmondjuk a Drupalnak, hogy milyen fajta adatokból melyikeket, mennyit, hogyan formázva és milyen sorrendben jelenítsen meg a felhasználóknak.

==== Milyen adatokat tudunk így kilistázni?

Tulajdonképpen majdnem mindenfajta adatot ki tudunk nyerni nézeteken keresztül. A termelői piac webhelyünkön például könnyen elkészíthetjük az alábbi listákat:

* Árusok felsorolása
* Receptek felsorolása
* A webhelyen éppen legfrissebb tartalmak listája
* A webhelyen regisztrált felhasználók névsora

==== Milyen módok közül választhatunk?

A nézet által megjelenített kimenet nem csupán egy szöveges felsorolás lehet, sőt! Ennél sokkal többet tud:

* Táblázat dinamikusan rendezhető oszlopokkal
* Rácsos oldalelrendezés
* Képek vagy bevezetők a feltételnek megfelelő cikkekből
* Kimenet megjelenítése egy külön blokkban
* JSON szabvány szerint formázott adatcsomag
* RSS hírcsatorna, amire fel lehet iratkozni
* Naptárként megjelenített események (közösségi modul által)
* Lapozható képvetítések

==== Kapcsolódó témák

* <<views-parts>>
* <<views-create>>

// ==== Egyéb források

*Közreműködők*

Írta és szerkesztette: https://www.drupal.org/u/michaellenahan[Michael Lenahan] (https://erdfisch.de[erdfisch]) és https://www.drupal.org/u/jojyja[Jojy Alphonso] (http://redcrackle.com[Red Crackle]). Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
