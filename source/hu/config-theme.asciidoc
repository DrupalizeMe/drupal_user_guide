[[config-theme]]

=== A smink beállítása

[role="summary"]
A smink néhány beállításának szerkesztése, mint például a színséma módosítása és a logó cseréje.

(((Smink,beállítása)))
(((Bartik smink,beállítása)))
(((Színséma,beállítása)))
(((Logó kép,beállítása)))

==== Célkitűzés

Módosítsuk az alaprendszer alapértelmezett _Bartik_ sminkjét azzal, hogy megváltoztatjuk a színsémáját és hozzáadunk egy logót.

==== Szükséges előismeretek

<<understanding-themes>>

//==== Webhely előfeltételei

==== Lépések

. Webhelyünk _Kezelés_ adminisztrációs menüjében menjünk a _Megjelenés_ oldalra (vagy a címsorban adjuk meg az _admin/appearance_ útvonalat). A megjelenő oldal felsorolja a webhelyünkön pillanatnyilag elérhető valamennyi sminket.

. A _Telepített sminkek_ cím alatt találjuk a Bartik sminket, a neve mellett zárójelben pedig valószínűleg az „alapértelmezés szerinti smink” megjegyzés olvasható. Ha igen, akkor kattintsunk a _Beállítások_ hivatkozásra.
+
--
// Bartik section of admin/appearance.
image:images/config-theme_bartik_settings.png["Alapértelmezett smink, Bartik",width="100%"]
--

. A _Színséma_ keretben kattintsunk bele minden egyes beviteli mezőbe és gépeljünk be tetszőlegesen választott színkódokat hexadecimális formában, de beírhatjuk a Kézikönyv során példaként használt _Termelői Piac_ webhelyünk színeit is az alábbi táblázatból:
+
[width="100%",frame="topbot",options="header"]
|================================
| Terület | Színkód
| Fejléc háttere fent | `#7db84a` (zöld)
| Fejléc háttere lent | `#2a3524` (sötétzöld)
| Általános háttér | `#ffffff` (fehér)
| Oldalsáv háttere | `#f8bc65` (világosnarancs)
| Oldalsáv keretei | `#e96b3c` (narancssárga)
| Lábléc háttere | `#2a3524` (sötétzöld)
| Cím és jelmondat | `#ffffff` (fehér)
| Szövegszín | `#000000` (fekete)
| Hivatkozás színe | `#2a3524` (sötétzöld)
|================================
+
Megjegyzés: A színek kiválasztásához használhatjuk a jobb oldalon megjelenő színkereket is. A színkerékre kattintva a színkódok automatikusan kitöltődnek.
+
--
// Color settings section of admin/appearance/settings/bartik.
image:images/config-theme_color_scheme.png["Az alaprendszer Bartik sminkjének frissített színbeállításai",width="100%"]
--

. A _Logókép_ keretben, tiltsuk le az _A smink által nyújtott logó használata_ jelölőnégyzetet.

. A _Logókép feltöltése_ felirat alatti gombra kattintva keressük meg a logófájlt számítógépünkön:
+
--
// Logo upload section of admin/appearance/settings/bartik.
image:images/config-theme_logo_upload.png["Új logó az alaprendszer Bartik sminkjének beállításainál"]
--
+
Ha kiválasztottuk a fájlt a gépünk mappa ablakában, akkor annak neve megjelenik a gomb mellett. Jó tudni, hogy beállítható általános, sminktől független logókép is a _Megjelenítés_ > _Beállítások_ (vagy címsorban _admin/appearance/settings_) oldalon. A smink itt megadott egyéni logója azonban felülírja azt az általános logót.

. Változtatásaink elmentéséhez és az új logónk feltöltéséhez kattintsunk a _Beállítások mentése_ gombra a lap alján.
+
Megjegyzés: fentebb, a színkódok táblázata alatt egy _Előnézet_ látható, ami segít elképzelnünk nagyjából a választott színek összhatását.
+
--
// Preview section of admin/appearance/settings/bartik.
image:images/config-theme_color_scheme_preview.png["A Bartik smink előnézete",width="100%"]
--

. Kattintsunk a _Vissza a webhelyre_ gombra az eszközsor bal végén, hogy ellenőrizzük a smink új beállításait a webhelyünkön.
+
--
// Home page after theme settings are finished.
image:images/config-theme_final_result.png["Végső eredmény az alaprendszer Bartik sminkjének beállítása – színek és logó – után",width="100%"]
--

==== Az ismeretek elmélyítése

* <<extend-theme-find>>

* <<extend-theme-install>>

* Ha nem látjuk azonnal a változtatásaink eredményét, szükség lehet a gyorsítótár kiürítésére. Lásd: <<prevent-cache-clear>>.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/CEi3i1YGOs0[title="A smink beállítása"]

//==== Egyéb források

*Közreműködők*

Írta és szerkesztette: https://www.drupal.org/u/AnnGreazel[Ann Greazel], https://www.drupal.org/u/mndonx[Amanda Luker] (https://www.advomatic.com/[Advomatic]) és https://www.drupal.org/u/jerseycheese[Jack Haas]. Fordította: https://www.drupal.org/u/pandelon[Pandelon].
