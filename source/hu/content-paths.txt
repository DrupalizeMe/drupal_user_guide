[[content-paths]]

=== Alapfogalom: útvonalak és álnevek

[role="summary"]
Az útvonalak és azok álneveinek megismerése néhány példán keresztül.

(((Útvonal,áttekintés)))
(((Álnév,áttekintés)))
(((URL (egységes erőforrás-azonosító),áttekintés)))
(((Egységes erőforrás-azonosító (URL),áttekintés)))
(((URL álnév,áttekintés)))

//==== Szükséges előismeretek


==== Mit nevezünk URL-nek?

Az interneten elérhető webhelyek minden egyes oldalának egyedi webcímét nevezzük URL-nek az angol Uniform Resource Locator, azaz „egységes erőforrás-azonosító” kifejezés nyomán. A webböngészők az URL alapján tudják egyértelműen beazonosítani, hogy a felhasználó pontosan melyik webhely melyik oldalát szeretné megtekinteni. A „Látogasson meg minket a pelda.hu honlapunkon!” felhívásban a _pelda.hu_ URL közvetlenül a webhely címlapjára vezet. Így tehát azt mondhatjuk, hogy az URL-ek a weben való eligazodás legfontosabb eszközei.

==== De akkor mi az útvonal?

Az előbb tárgyalt URL-nek egy kisebb részét szoktuk _elérési útvonalnak_ is nevezni, ami egy webhelyen belül egy bizonyos funkcióra vagy tartalomra mutat. Például ha egy oldalunk teljes URL-je _http://pelda.hu/node/7_ lenne, akkor ebből az útvonal a _node/7_ rész.

Az alábbiak szintén érvényes útvonalak lehetnek egy webhelyen:

* _taxonomy/term/6_
* _admin/content/comment_
* _user/login_
* _user/3_

==== És végül akkor az álnevek?

A Drupal az első CMS-ek között volt, amelyek alaprendszerük mély szintjén valósították meg az útvonalátírást. A könnyebben megjegyezhető álneveket a felhasználók hamar megkedvelték, ezért e funkciót sokan „szép URL”-ként szeretik említeni. Ha például webhelyünk bemutatkozó oldalának a „Rólunk” címet adtuk, és ez a tartalom elmentésekor a _node/7_ útvonalat kapja, akkor lehetőségünk van elfedni azt egy útvonalálnévvel, így látogatóink _http://pelda.hu/rolunk_ címet látnak majd a böngészőjük címsorában. Ezt a képességet az alaprendszer _Path_ modulja biztosítja.

==== Kapcsolódó témák

* <<content-create>>
* <<content-edit>>

// The following topic has been deferred, so remove the link for now.
// @todo Put this link back in when/if the topic gets added back.
// * <<structure-pathauto>>


//==== Egyéb források


*Közreműködők*

E témakör szövegét https://www.drupal.org/u/dianalakatos[Lakatos Diána] (https://pronovix.com/[Pronovix]) a Drupal közösségi https://www.drupal.org/documentation[dokumentációjának]  https://www.drupal.org/node/120631[URL aliases] (azaz „URL álnevek”) és https://www.drupal.org/node/31644[Understanding Drupal paths] (azaz „A Drupal útvonalainak megértése”) című szócikkeiből vette át, melyek szerzői joga 2000–2017 között azok egyéni közreműködőié. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
