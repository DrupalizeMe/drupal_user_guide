[[thoughts-support]]

=== Hol kaphatok további segítséget?

[role="summary"]
Webhelyek fejlesztése, üzemeltetése közben időnként mindannyian akadályokba ütközünk. Hová fordulhatunk segítségért?

(((Beszélgetés online)))
(((Fórum,segítő felhasználók)))
(((Internet Relay Chat (IRC),csetelés a használatával)))
(((IRC (Internet Relay Chat),csetelés a használatával)))
(((Segítség,megtalálása)))

==== Szükséges előismeretek

* <<understanding-project>>
* <<thoughts-connecting>>

==== Hol kaphatok további segítséget?

Az egyik legnagyobb előnye annak, hogy a Drupal is nyílt forráskódú, az az, hogy bárki hozzá tud szólni. Egy népszerű programozási nyelven (PHP) íródott, így ha elakadnánk, akár még egy webfejlesztéshez általánosságban értő kollégánk is segíthet.

Először is fontos emlékeznünk rá, hogy webhelyünk fejlesztése, majd üzemeltetése közben időnként mindannyian ütközünk akadályokba. Ez rendben is van így, hiszen senki sem érthet mindenhez. Jó ha tudjuk azonban, hogy problémánk elhárításának érdekében mi magunk tehetjük a legtöbbet. Nem a vicces becenevű fórumozó a vonatkozó topikban, nem a csetpartnerünk, aki éppen arra járt, és nem a kollégánk, akit felhívtunk. A megoldás felé vezető utunk attól függően lesz hosszabb vagy rövidebb, hogy mi magunk hogyan állunk a helyzethez, és milyen erőfeszítéseket vagyunk hajlandóak megtenni az érdekében.

. Bevett szokás, hogy ha kérdésünk merül fel a Drupal alaprendszer, modul vagy smink használata közben, először is önkritikát gyakorolva feltesszük magunknak a kérdést: _Vajon minden javasolt lehetséges forrásból tájékozódtam a modul használatát illetően?_ A <<extend-module-find>> és <<extend-theme-find>> részeknél volt szó arról, hol lehet az adott modul vagy smink dokumentációját elolvasni.

. Ha ezen leírások alapján meggyőződtünk róla, hogy a webhelyünk megfelel a megadott rendszerkövetelményeknek, és ezért a modulnak valóban az elvárásaink szerint kellene működnie, akkor fogalmazzuk meg a kérdésünket tisztán, hogy aki majd időt szán az elolvasására, a lehető legkönnyebben megérthesse. Legyünk tömörek és világosak, lehetőleg kerüljük az érzelmeket és feltételezéseket. Ekkor még mindig kiderülhet, hogy mi vagyunk a ludasak, és nem a modul, ezért sem érdemes magas lóról beszélni vagy alaptalanul kritizálni.

. Mivel a nemzetközi Drupal közösség nyelve az angol, ezért – ha beszélünk angolul – kérdésünket angolul fogalmazzuk meg, hogy minél szélesebb körből kaphassunk rá választ.

. Kérdésünk végére szedjünk össze olyan alapinformációkat, mint a Drupal főverziója, a modul/smink verziószáma stb. A <<prevent-status>> részben megismert _Állapotjelentés_ oldaláról ezeket a fontosabb információkat gyűjtsük össze, hogy a leendő válaszadónak ne kelljen külön megkérdeznie.

. A tapasztalt régi motorosok egyetértenek abban, hogy az ember sokszor már e felkészülési folyamat során _magától_ rájön, hogy hol és mit rontott el, így már fel sem kell tennie a kérdését. Mi azonban így már készen állunk, hogy segítséget kérjünk valakitől.

. Az előző, <<thoughts-connecting>> részben számos lehetőséget olvashattunk arról, hogy akár lakóhelyünkhöz közel, akár az online térben hol találjuk a többi Drupallal foglalkozó társunkat. Válasszunk egy nekünk tetsző csatornát, és tegyük fel előkészített kérdésünket.

. Várjunk türelmesen. Mivel a Drupal-közösségben is csak önkéntesek vesznek részt (egy maroknyi fizetett alkalmazottat leszámítva), ezért senkitől nem várhatjuk el, hogy csapot-papot otthagyjon a kedvünkért, és azonnal rohanjon a kérdésünkre válaszolni. Az évek alatt kialakultak azonban általános türelmi idők, amelyek csatornától függően változnak:
+
* *1–2 nap:* az azonnali üzenetküldő felületeken (pl. https://www.drupal.org/ircchat[IRC], https://www.drupal.org/slack[Slack], https://drupalchat.me/login[DrupalChat] stb.) forgalomtól függően gyorsan tovasodródik üzenetünk, így ha ennyi idő alatt nem érkezik rá válasz, próbáljuk meg más csatornán is.
* *1–2 hét:* a személyes kapcsolatfelvételi űrlapokon (drupal.org vagy drupal.hu) keresztül küldött üzenetekről, valamint a feladatkezelő (issue queue) listákon felvett hibajegyekről sok címzett csak a postaládájába érkező e-mailből értesül, ezért ráérő idejüktől függően javasolt ennyi idővel számolni a válaszig.
* *1–2 hónap:* rendezvények, találkozók – ahol személyesen tehetjük fel kérdésünket – ritkábban szerveződnek, ezért bár súlyosabb hibajelenségeket lehet, hogy jobb élőben megvitatni, időközben könnyen elévülhet a téma (pl. ha közben egy újabb verziójú kiadás megoldja a problémát).

. Ha az előző lépés során feltett kérdésünkre válasz érkezik, és beindul a kommunikáció, törekedjünk végig a mindenkire, így ránk is érvényes https://www.drupal.org/dcoc[magatartási irányelvek] szerint viselkedni.

. Ha a beszélgetésünk _nem_ egy, a feladatkezelő listán felvett hibajegy alatt folyik, és beigazolódik, hogy valóban módosítani kell a modul/smink működésén, akkor mindig gondoskodjuk róla, hogy az ügyet felvisszük az issue queue-ba is. Csak így várható, hogy a projekt gazdája vagy karbantartóinak egyike értesüljön róla, és lépéseket tegyen. Megjegyzés: néhány nagy forgalmú (pl. sokak által használt modul vagy maga az alaprendszer) issue queue-jába nem tudunk közvetlenül hibajegyet beküldeni.

Ha a fent leírt folyamatot nem érezzük megfelelőnek, akkor a https://www.drupal.org/drupal-services[Drupal Marketplace]-en bármikor kereshetünk ízlésünknek és pénztárcánknak megfelelő szolgáltatót, akinél előfizetve vagy vele szerződést kötve kiszámíthatóbb támogatást kaphatunk.

==== Kapcsolódó témakörök

* <<thoughts-learn-more>>
* <<thoughts-connecting>>

==== Egyéb források

Az alábbiakban felsorolunk pár további, – reményeink szerint – hasznos oldalt, amelyek (az első kivételével) mind angol nyelvűek:

* https://www.drupal.hu/forum[Fórum] a magyar Drupal.hu-n
* https://www.drupal.org/forum[Forums] azaz „Fórum” a Drupal.org-on
* https://www.drupal.org/drupal-services[Drupal Marketplace] azaz „Drupal Piactér”
* https://www.drupal.org/support[Support] azaz „Támogatás” a Drupal.org-on
* https://drupal.stackexchange.com/[Drupal Answers] azaz „Drupal Válaszok” a StackExchange-en

*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
