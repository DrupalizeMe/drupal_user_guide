[[menu-concept]]

=== Alapfogalom: a menük

[role="summary"]
Megismerkedünk a menükkel, és megnézzük, hogyan hozhatók létre automatikusan az _Általános_ telepítési profillal.

(((Menü,áttekintés)))
(((Menü,fő)))
(((Menü,adminisztrációs)))
(((Menü,felhasználói fiók)))
(((Menü,lábléc)))
(((Menü,egyéni)))
(((Adminisztrációs menü,áttekintés)))
(((Felhasználói menü,áttekintés)))
(((Lábléc menü,áttekintés)))
(((Egyéni menü,áttekintés)))

// ==== Szükséges előismeretek

==== Mik azok a menük?

A menük tulajdonképpen a webhelyen használható navigációs hivatkozások különböző linkgyűjteményei. Az alaprendszer _Menu UI_ modulja egy felhasználói felületet biztosít ezek kezelésére, rendszerezésére. A menüben a linkek alapvetően alá-fölérendeltségi viszonyban állnak egymással. Az arra jogosult adminisztrátorok akárhány egyéni menüt létrehozhatnak igény szerint, ám a Drupal is igyekszik segíteni pár automatikusan előállított menüvel.

A Drupal alaprendszer _Általános_ telepítési profilja például a következő öt menüt állítja elő:

Fő navigáció::
  A látogatók számára a webhely különböző részeire mutató linkek. Ezek általában kézzel, egyénileg létrehozott menüpontok.

Adminisztráció::
  A webhely adminisztrátorai által gyakran használt funkciók gyors elérését segítő menü. Ez leginkább a különböző modulok által automatikusan biztosított menüpontokat tartalmaz.

Felhasználói fiók menüje::
  A webhelyre éppen bejelentkezett felhasználó fiókjának kezeléséhez hasznos hivatkozások, mint például a _Profil megtekintése_ és a _Kijelentkezés_.

Lábléc::
  A webhely fontosabb aloldalai a láblécből mindig elérhetővé válnak, ha felvesszük őket a _Lábléc_ menübe. Ezek általában kézzel, egyénileg létrehozott menüpontok.

Eszközök::
  A webhely látogatói számára hasznos eszközökhöz, mint például a kereséshez lehet itt linkeket létrehozni. Néhány modul is elhelyezhet itt menüpontokat.

A menük könnyen kezelhetők az alábbi funkciók használatával:

* Új egyéni menük készítése

* Ezekhez új menüpontok felvitele

* A hivatkozások adott menün belüli sorrendjének átrendezése fogd-és-vidd módszerrel, vagy a menüpontok súlyának szabályozásával

* Menüpontok átnevezése (például a könnyebb érthetőség kedvéért, anélkül, hogy a hivatkozás célja megváltozna)

* A címeik átírása, ami kis lebegő feliratként jelenik meg a legtöbb böngészőben

* Hivatkozások menük közötti mozgatása a _Szülő_ tulajdonságuk átállításával

A menüpontok megjelenítése mindig intelligensen történik: csak akkor láthatja egy felhasználó, ha van jogosultsága az adott oldal elérésére. Ezáltal kevesebb „hozzáférés megtagadva” (403-as hiba) problémába ütközik a látogató. Például a még be nem jelentkezett _Névtelen_ látogatóknak felesleges lenne megjeleníteni az _Adminisztráció_ menüt. Ezt majd csak azután, ha előbb azonosította magát és a rendszer meggyőződött róla, hogy az adott fióknak valóban van jogosultsága megtekinteni a kért oldalt.

==== Kapcsolódó témák

* <<menu-link-from-content>>

* <<menu-reorder>>

* Ahhoz, hogy a menüket elhelyezhessük az oldalakon, blokkokba kell tennünk őket, amik azután a sminkek tetszőleges régióihoz rendelhetőek. Ehhez javasolt a <<block-concept>>, <<block-regions>> és <<block-place>> témakörök áttekintése is. Az alaprendszer _Általános_ telepítési profilja automatikusan megjeleníti valamennyi menüjét, kivéve az _Adminisztráció_ nevűt, mivel annak nem szabad a webhely nyilvános felületéről (azaz a _Bartik_ sminkben) elérhetőnek lennie, csupán az adminisztrátorok számára (_Seven_ smink). A szintén az alaprendszer részeként érkező _Toolbar_ modul felelős tehát ezen _Adminisztráció_ menü megjelenítéséért, valamint használható helyette a népszerű _Admin Toolbar_ nevű közösségi modul is.

//==== Egyéb források

*Közreműködők*

Írta és szerkesztette: https://www.drupal.org/u/ajayvi[Ajay Viswambharan], https://www.drupal.org/u/jojyja[Jojy Alphonso] (http://redcrackle.com[Red Crackle]) és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum]).
