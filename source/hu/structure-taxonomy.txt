[[structure-taxonomy]]

=== Alapfogalom: taxonómia

[role="summary"]
A taxonómia fogalmának megismerése, és annak áttekintése, hogyan tudjuk ezt a tartalmaink kategorizálására használni.

(((Taxonómia,áttekintés)))
(((Kifejezés (taxonómia),áttekintés)))
(((Kifejezés (taxonómia),szabad címkézés)))
(((Kifejezés (taxonómia),rögzített lista)))
(((Szótár,áttekintés)))

==== Szükséges előismeretek

* <<planning-data-types>>
* <<structure-reference-fields>>

==== Mit jelent a taxonómia szó?

E kifejezés eredetileg a fajok rendszertanának csoportosítását jelenti, a Drupalba is ilyen értelemben került át. Az egyik leggyakoribb példa a használatára a webhely tartalmainak kategorizálása azok felcímkézésével. A termelői piac webhelyünkön például készíthetünk egy zöldségek neveit tartalmazó szótárat, melynek segítségével összetevőik szerint rendszerezhetjük a recepteket. Az egymástól független taxonómiaelemeket _kifejezéseknek_ hívjuk (például a recept hozzávalói vagy a blogok címkéi), a kifejezések csoportját pedig _szótárnak_ (az összes blog címkéi, a receptek összes hozzávalója) nevezzük. A háttérben való működés, vagyis ahogyan a Drupal mindezt tárolja és kezeli, némiképp fordított: maguk a kifejezések az _entitástípusok_, melyeknek _entitásaltípusai_ a szótárak. Tekintve, hogy a taxonómiakifejezések is rendes entitások, ezért természetesen ugyanúgy lehet hozzájuk további mezőket adni, például egy kép típusú mező hozzáadásával ikonokat tudunk feltölteni valamennyi címkéhez.

Egy szótár a címkéit alá-fölé rendelt hierarchiában és egyetlen szintű szerkezetben is tartalmazhatja. Például egy személyes blogon használt címkék általában simán csak egy szintet képeznek, ám az előbb említett zöldségek szótára lehet hierarchikus: legfelső szinten gyümölcsök és zöldségek – utóbbiba tartozik a répa, melynek két alcsoportja a sárga- és fehérrépa.

A szótárak ezen kifejezései hozzárendelhetők a webhely más típusú entitásaihoz, így kategorizálhatóak egy közös szempont szerint. Ehhez azonban először erre a szótárra mutató hivatkozott mezőket kell felvenni az adott entitásaltípushoz, aminek a kitöltési módja kétféle is lehet:

Szabadszavas címkézés::
  Az ilyen hivatkozási mezőbe bármilyen szöveg beírható, ami az űrlap beküldésekor automatikusan egy új címkét hoz létre a szótárban, ha az még nem létezett korábban.
Címkék rögzített listája::
  Ebben az esetben a hivatkozott mezőbe csak a szótárba már előre felvett kifejezések választhatók ki.

Ilyen taxonómia-szótárakra mutató hivatkozott mezők bármelyik entitástípushoz hozzáadhatóak (például felhasználói fiókokhoz, egyedi blokkokhoz vagy sima tartalmakhoz). Ezután ha ilyen taxonómia-szótárakat használunk csoportosításra, akkor minden egyes kifejezéshez automatikusan létrejön egy listaoldal is, ami felsorolja az azzal a kifejezéssel megcímkézett elemeket. Tehát ha már vannak receptjeink felvéve a webhelyünkön, amiknek az összetevőit a fent vázolt módon összelinkeltük a _Zöldségek_ szótárral, akkor a _Répa_ listaoldalán két ételt látunk megjelenni:

// Carrots taxonomy page after adding Recipe content items.
image:images/structure-taxonomy_listingPage_carrots.png["A répa címke listaoldala"]

==== Kapcsolódó témák

* <<structure-taxonomy-setup>>.
* A címkék előbb említett listaoldalai tulajdonképpen _nézetek_, amikkel részletesebben a <<views-chapter>> szakasz foglalkozik.

// ==== Egyéb források


*Közreműködők*

E témakör szövegét https://www.drupal.org/u/surendramohan[Surendra Mohan], https://www.drupal.org/u/jhodgdon[Jennifer Hodgdon] és https://www.drupal.org/u/jojyja[Jojy Alphonso] (http://redcrackle.com[Red Crackle]) a Drupal közösségi https://www.drupal.org/documentation[dokumentációjának] https://www.drupal.org/docs/7/organizing-content-with-taxonomies/organizing-content-with-taxonomy[Organizing content with taxonomies] (azaz „Tartalomszervezés taxonómiával”) és https://www.drupal.org/node/774892[About taxonomies] (azaz „A taxonómiáról”) című szócikkeiből vették át és szerkesztették, melynek szerzői joga 2000–2017 között azok egyéni közreműködőié. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
