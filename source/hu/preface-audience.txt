[[preface-audience]]

=== Közönség és célkitűzés

[role="summary"]
A kézikönyv célközönsége és amit ebből a könyvből tanulhatunk.

Ez a kézikönyv azoknak szól, akik kevéssé ismerik a Drupal tartalomkezelő rendszert. A tárgyalt témaköröket követve nagyobb jártasságra tehetünk szert egy Drupalra épülő webhely telepítésében, adminisztrációjában, kialakításában és/vagy fenntartásában. Másrészt azoknak is szól a könyv, akiknek már van némi tapasztalata jelenlegi vagy régebbi Drupal verziókkal, és most szeretnék ezt a tudásukat kibővíteni vagy a jelenlegi verzióhoz igazítani.

A kézikönyv szerkezete és tartalma feltételezi, hogy az olvasó már elkötelezte magát a Drupal megismerése és használata mellett. Ha esetleg még nem, akkor az <<understanding-drupal>> szakasz további információt adhat e döntés meghozatalához.

A kézikönyv megértéséhez szükség lesz némi háttérismeretre attól függően, hogy a Drupalt milyen szempontból szeretnénk megismerni: az internet gyakorlati és elméleti alapismeretét feltételezzük, a kézikönyv arra összpontosít, hogyan használjuk magát a szoftvert. Például azoknál a részeknél, amelyek a Drupal egy webszerverre telepítését tárgyalják, feltételezzük a webes tárhely meglétét és az oda történő fájlátvitel ismeretét. Hasonlóképpen, a tartalomkezelő rendszereket leíró részeknél feltételezzük a webhelyekre bejelentkezés és a webes űrlapok kitöltésének ismeretét.

A kézikönyv elolvasása után:

* Meg tudjuk tervezni egy Drupal alapú webhely tartalmi felépítését

* Meg tudjuk építeni az eltervezett webhelyet

* Az ismereteink és képességeink bővítésére az itt nem tárgyalt témakörökről szóló dokumentációt és blogbejegyzéseket is értelmezni tudjuk

* Be tudunk csatlakozni a Drupal világszerte élénk közösségébe

*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/lolk[Laura Vass].
