[[preface-organization]]

=== Tartalmi felépítés

[role="summary"]
Röviden ismertetjük e Kézikönyv szerkezetét, hogy megkönnyítsük a benne való tájékozódást.

A könyv egésze témakörök sorozatából áll, melyek két fő csoportra oszthatóak: egyik részük _alapfogalom_ (ami az elméleti hátteret ismerteti), másik részük pedig _útmutató_ (azaz hogyan tudunk elvégezni bizonyos feladatokat). Könnyű megkülönböztetni őket, mivel előbbiek címe az „Alapfogalom:” szóval kezdődik, míg utóbbiak címe mindig valamilyen műveletet nevez meg (például „A webhely alapinformációinak _szerkesztése_” szakaszé).

E kétfajta témakört úgy szőttük össze, hogy egymást követve mindig az előzőre épüljenek (az elmélet mindig megelőzi a gyakorlatot). A témaköröket pedig nagyobb fejezetekbe csoportosítottuk a könnyebb átláthatóság reményében. Éppen ezért ebben a sorrendben javasolt olvasni a könyvet, de a már ismert részeket lefedő témakörök természetesen átugorhatóak. Érdemes a frissen elsajátított ismereteket kipróbálni egy saját webhelyen, mivel sokan könnyebb gyakorlati megvalósítás útján tanulni, mint elméleti rögzítéssel.

Ha úgy kényelmesebb, a tartalomjegyzék és a szójegyzék egyaránt használható közvetlenül a keresett témakörhöz való ugrásra. E módszer segítésére minden egyes témakör elején felsoroljuk az abban foglaltak megértéséhez szerintünk szükséges előismereteket. Ugyanígy, amikor feladatok épülnek egymásra, akkor szintén feltüntetjük, hogy a próbawebhelyünknek milyen állapotban kell lennie az éppen olvasott feladat elvégzéséhez. A legtöbb témakör végén összegyűjtöttünk pár hivatkozást vonatkozó külső forrásokra, melyekből további tudnivalókat meríthetünk abban a témában.

A Kézikönyv olvasása közben pedig gyakran lehet szükség a <<glossary>> felütésére, melyben rövid, tömör magyarázatokkal ismerteti a használt szakkifejezések jelentését.


*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
