[[structure-content-type]]

=== Tartalomtípus hozzáadása

[role="summary"]
Ebben a témakörben átvesszük, hogyan lehet egy új tartalomtípust definiálni és testreszabni.

(((Tartalomtípus,hozzáadás)))

==== Célkitűzés

Ebben a témakörben definiáljuk az új „Árus” tartalomtípusunkat és a városi piac webhelyünk igényei szerint testreszabjuk.

==== Szükséges előismeretek

<<planning-data-types>>

==== Webhely előfeltételei

Mielőtt a kivitelezésbe belekezdenénk, javasolt, hogy már legyen egy előzetes tervünk a webhely tartalmi felépítéséről. Ehhez nyújt segítséget a
<<planning-structure>> témakör.

==== Lépések

. Válasszuk ki a _Kezelés_ adminisztrátori menüben a _Felépítés_ > _Tartalomtípusok_ (_admin/structure/types_) menüpontot. Az ekkor megjelenő oldal felsorolja valamennyi, a webhelyen pillanatnyilag elérhető, kiválasztható tartalomtípust. Megjegyzés: ha többnyelvű webhelyünk adminfelületét nem angolul használjuk, ne lepődjünk meg, ha itt mégis találkozunk angol feliratokkal a <<language-concept>> témakörnél leírtak miatt.

. Kattintsunk a _Tartalomtípus hozzáadása_ gombra. Az így megnyitott _Tartalomtípus hozzáadása_ oldalon tudunk egy új, tetszőleges mezőkből álló, egyedi működésű tartalomtípust beküldeni. Töltsünk ki minden mezőt a lent látható módon.
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Név | Ez lesz az új tartalomtípusunk megnevezése. | Árus
| Leírás | Egy rövid ismertető szöveg pár mondatban, hogy mi célból hoztuk létre és mire való. | Ismertető az árusokról.
|================================
+
--
// Top of admin/structure/types/add, with Name and Description fields.
image:images/structure-content-type-add.png["Az új tartalomtípus hozzáadására szolgáló oldal"]
--

. Az oldal alján, a _Beküldési űrlap beállításai_ függőleges fül alatt pár beállítást meg tudunk adni, hogyan nézzen ki az űrlap, amin keresztül az ilyen típusú tartalmakat lehet majd beküldeni. Töltsünk ki minden mezőt a lent látható módon.
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Cím | Az éppen beküldendő új tartalmi egység _Cím_ mezőjének mi legyen a felirata. | Árus neve
| Előnézet beküldés előtt | Szabályozható, hogy a leendő új tartalmakat beküldő adminisztrátoroknak kötelező legyen-e ellenőrizni a beküldés előtt álló tartalmuk előnézetét, mielőtt azt elmentené a rendszer. | Nem kötelező
| Magyarázat, vagy beküldési irányelvek | Útmutató a jövőbeli adminisztrátoroknak, hogy hogyan vigyenek fel új _Árusokat_ ezen űrlapon keresztül. | (üresen hagyható)
|================================
+
--
// Submission form settings section of admin/structure/types/add.
image:images/structure-content-type-add-submission-form-settings.png["Beküldési űrlap beállításai ehhez a tartalomtípushoz"]
--

. A következő, _Közzétételi beállítások_ nevű függőleges fül alatt dönthetünk arról, hogy mi legyen az alapértelmezett publikációs állapota az ilyen típusú tartalmaknak, amikor létrehozzák őket. Töltsünk ki minden mezőt a lent látható módon.
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Közzétéve | A beküldött tartalmi egységet azonnal közzétettként menti a rendszer. | Bejelölve
| Címlapra helyezve | Egy általános célú webhelyen ez a beállítás hasznos lehet arra, hogy az új tartalmak rögtön megjelenjenek a címlapon is. | Nincs bejelölve
| Kiemelt, az oldal tetejére | Ezt bepipálva biztosítható, hogy az újonnan beküldött ilyen típusú tartalmak minden listázáskor legfelül, a többi elemet megelőzve jelenjenek meg. | Nincs bejelölve
| Új változat készítése | Az árus adatlapjának valamennyi módosításakor jöjjön létre egy új, a korábbiakon felüli változat. | Bejelölve
|================================
+
Tekintettel arra, hogy most egy vadonatúj tartalomtípust hozunk létre, még nem létezhetnek ilyen típusú tartalmaink. Ellenben egy már létező tartalomtípus beállításai bármikor módosíthatóak a későbbiekben, azonban nem árt tudni, hogy az visszamenőlegesen már nem fogja befolyásolni a korábban már beküldött tartalmakat.
+
--
// Publishing settings section of admin/structure/types/add.
image:images/structure-content-type-add-Publishing-Options.png["Közzétételi lehetőségek beállítása"]
--

. Eggyel lentebb, a  _Megjelenítési beállítások_ függőleges fül alatt szabályozható, hogy ki legyen-e írva minden ilyen típusú tartalomnál, hogy ki és mikor hozta létre őket a webhelyen. Töltsünk ki minden mezőt a lent látható módon.
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Szerző- és dátuminformáció mutatása | Ha bejelölnénk, akkor minden árus adatlapján automatikusan megjelenne egy kisbetűs sor, hogy melyik adminisztrátor felhasználó melyik napon, hány óra hány perckor hozta létre az adott árus oldalát. Nekünk erre most nincs szükségünk. | Nincs bejelölve
|================================
+
--
// Display settings section of admin/structure/types/add.
image:images/structure-content-type-add-Display-settings.png["Megjelenítési beállítások füle"]
--

. A – valószínűleg – utolsó, _Menübeállítások_ fül van már csak hátra:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Elérhető menük | Korlátozható, hogy a webhely összes menüje közül melyekhez lehessen az ilyen típusú tartalmakat külön menüpontként hozzáadni. A városi piac webhelyén az árusok túl sokan lennének ahhoz, hogy mindenki megjelenhessen egy menüben, ezért ezt az opciót itt most nem használjuk. | Nincs bejelölve
|================================
+
--
// Menu settings section of admin/structure/types/add.
image:images/structure-content-type-add-Menu-settings.png["Menübeállítások füle"]
--

. A _Mentés és mezők kezelése_ gombra kattintva mentsük el a beállításainkat, ezzel létre is hoztuk első saját, ámbár még üres (azaz mezőket még nem használó) tartalomtípusunkat. A sikeres mentést követően rögtön át leszünk irányítva a _Mezők kezelése_ oldalra, ahol elkezdhetjük felvenni a szükséges mezőket, ezzel felépítve tulajdonképpen magát a tartalomtípust. A mezőkről bővebben a <<structure-fields>> témakörben lesz szó.
+
--
// Manage fields page after adding Vendor content type.
image:images/structure-content-type-add-confirmation.png["Megerősítés a sikeres mentésről",width="100%"]
--

. A fenti lépéssort követve ugyanígy hozzunk létre egy másik, _Recept_ nevű tartalomtípust is, amiben majd az árusok által beküldött recepteket tároljuk. Ugyanazokat a példaértékeket használhatjuk a legtöbb helyen a receptekhez is, mint az árusokhoz. Ahol mégis eltér, ott ezeket a példákat gépeljük be:
+
[width="100%",frame="topbot",options="header"]
|================================
| Mező neve | Javasolt kitöltés
| Név | Recept
| Leírás | Egy étel elkészítésének leírása, amit egy árus küldött be.
| _Beküldési űrlap beállításai_ fülön Cím mező | Recept neve
|================================

==== Az ismeretek elmélyítése

* <<structure-fields>>

* Telepítsük fel webhelyünkre, és állítsuk be a közösségi https://www.drupal.org/project/pathauto[Pathauto] modult, amivel az újonnan beküldött tartalmak rögtön kapnak egy automatikusan generált olvasható webcímálnevet. Ezekről többet az <<content-paths>> témakörben olvashatunk, míg a közösségi modulok felderítéséhez a <<extend-module-find>>, telepítésükhöz pedig a <<extend-module-install>> témakörökben kaphatunk hasznos segítséget.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/vyvqiaaGM1k[title="Egy tartalomtípus hozzáadása"]

//==== Egyéb források

*Közreműködők*

Írta és szerkesztette: https://www.drupal.org/u/sree[Sree Veturi], https://www.drupal.org/u/batigolix[Boris Doesborg], és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
