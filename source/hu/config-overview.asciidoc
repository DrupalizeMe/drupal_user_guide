[[config-overview]]

=== Alapfogalom: adminfelület

[role="summary"]
Eligazodás a webhely beállításai között az adminisztrátori menü és a szövegkörnyezeti hivatkozások segítségével.

(((Adminisztráció,áttekintés)))
(((Adminisztrációs menü,áttekintés)))
(((Adminisztrációs menü kezelése,áttekintés)))
(((Eszközsor,áttekintés)))
(((Szövegkörnyezeti hivatkozás,áttekintés)))
(((Tartalom menüpont,adminisztrációs menü)))
(((Felépítés menüpont,adminisztrációs menü)))
(((Megjelenés menüpont,adminisztrációs menü)))
(((Bővítés menüpont,adminisztrációs menü)))
(((Konfiguráció menüpont,adminisztrációs menü)))
(((Felhasználók menüpont,adminisztrációs menü)))
(((Jelentések menüpont,adminisztrációs menü)))
(((Súgó menüpont,adminisztrációs menü)))

==== Szükséges előismeretek

* <<understanding-themes>>
* <<understanding-modules>>

==== Mit nevezünk adminisztrátori menünek?

Ha egy adminisztrátori jogosultsággal rendelkező felhasználói fiókkal jelentkezünk be webhelyünkre, akkor az alaprendszer _Toolbar_ modulja minden oldal tetején megjelenít számunkra egy eszközsort, amelynek van egy _Kezelés_ nevű menüpontja. Ez tartalmaz minden olyan lehetőséget, amelyre csak szükségünk lehet a webhely üzemeltetéséhez. Menüpontjai egyrészt az adott felhasználó szerepköréhez igazodnak (amihez nincs jogosultsága, az nem jelenik meg), másrészt pedig a bekapcsolt modulok is hozzáadhatnak további elemeket. Ezért az alábbiakban csak azokat a menüpontokat soroljuk fel, amiket egy _Általános_ telepítési profillal létrehozott webhely _Egyes számú felhasználója_ lát:

// Top navigation bar on any admin page, with Manage menu showing.
image:images/config-overview-toolbar.png["Az adminmenü vízszintes üzemmódban",width="100%"]

Tartalom::
  Lehetővé teszi a már létező tartalmak áttekintését és kezelését, valamint újak létrehozását.

Felépítés::
  Egy sor hivatkozást biztosít a webhely szerkezetének módosítására: itt találjuk a blokkok, tartalomtípusok, menük és taxonómiaszótárak beállításait.

Megjelenés::
  A webhely látványvilágával kapcsolatos beállítások, mint például a sminkek kezelése kapott itt helyet.

Bővítés::
  Itt lehet a már engedélyezett modulokat frissíteni vagy eltávolítani, valamint újakat telepíteni.

Konfiguráció::
  A webhely valamennyi további beállítási lehetőségei, amelyeket az eddigi menüpontok alatt nem említettünk, mind innen kiindulva érhető el.

Felhasználók::
  A felhasználók áttekintésén és profiljaik szerkesztésén túl itt találjuk a szerepkörök és azok jogosultságainak beállításait is.

Jelentések::
  E menüpont nem beállítások módosítására szolgál, hanem itt tekinthetjük meg a rendszernaplót, az elérhető frissítésekről való értesítéseket, a különböző hibaoldalak eredményeit és más, a webhely általános működéséről kapott visszajelzéseket.

Súgó::
  Az engedélyezett modulok hozzáadhatnak oldalakat a webhely súgójához, ezeket találjuk itt ábécé szerinti rendben.

A nyíl ikon a képernyő legszélén jobb oldalon (ha jobbról-balra írásirányú nyelven, például arabul nézzük a felületet, akkor a bal oldalon) arra szolgál, hogy a jelenlegi vízszintesből függőleges megjelenítésbe váltsuk át az adminisztrációs menüt. Függőlegesen nem fejléc lesz, hanem egy alá-fölé rendelt szerkezetű menüfa:

// Navigation in vertical orientation.
image:images/config-overview-vertical-menu.png["Az adminmenü függőleges üzemmódban",width="228px"]

A Kézikönyvben valahányszor ezen az adminmenün keresztüli navigációt írunk le, akkor mindig az alapértelmezett _vízszintes_ módra gondolunk. Mindezt az <<preface-conventions>> témakörnél foglaltuk össze.

==== Mik a szövegkörnyezeti hivatkozások?

Az alaprendszer _Contextual Links_ modulját engedélyezve bizonyos adminisztrációs és szerkesztési feladatok elérhetővé válnak szövegkörnyezeti hivatkozásként is. Ezek a linkek tulajdonképpen ugyanoda vezetnek, ahová az előbb tárgyalt menüpontok, ám nagy előnyük, hogy nem kell a többszintű menürendszeren keresztül kikeresgetni őket, mivel mindig csak ott jelennek meg, ahol hatásukat kifejtik.

Ám ahhoz, hogy láthatóvá váljanak az adott oldalon, aktiválni kell őket, mert betöltődéskor rejtettek. Ha a webhely sminkje az alapértelmezett formázást használja a szövegkörnyezeti hivatkozásokhoz, akkor egy kis körben egy ferde ceruza ikon lebeg azon blokkok jobb felső sarkában, amelyeknek ilyen lehetőségei vannak. Két módja is van, hogyan lehet ezt a ceruza ikont előcsalni:

* Az egérkurzort mozgatva az oldalon ha az egy ilyen blokk fölé ér, akkor ahhoz az egyhez megjelenik az ikon.

* Az adminisztrátori eszközsor jobb szélén a fő ceruza ikonra (vagy _Szerkesztés_ feliratára) kattintva, ami viszont az oldalon lévő valamennyi blokknál láthatóvá teszi őket.

Ez az ikon is csak akkor jelenik meg, ahol van értelme: azaz ha az adott oldalon van legalább egy olyan blokk, ami támogatja a szövegkörnyezeti hivatkozásokat.

--
// Home page with pencil icons showing, with configured theme.
image:images/config-overview-pencils.png["Egy oldal számos ceruza ikonnal megjelenítve,width="100%"]
--

//==== Kapcsolódó témák

//==== Egyéb források


*Közreműködők*

Írta: https://www.drupal.org/u/halofx[Scott Wilkinson] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
