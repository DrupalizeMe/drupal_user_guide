[[install-requirements]]

=== Alapfogalom: rendszerkövetelmények

[role="summary"]
Ebben a témakörben számba vesszük, hogy a számítógépen milyen feltételek szükségesek a Drupal alaprendszer telepítéséhez és futtatásához.

(((Telepítési követelmények,áttekintés)))
(((Telepítési követelmények,lemezterület)))
(((Telepítési követelmények,webszerver)))
(((Telepítési követelmények,adatbázis)))
(((Telepítési követelmények,PHP programozási nyelv)))
(((Telepítés,alaprendszer)))
(((Alaprendszer,telepítési követelmények)))
(((Lemezterület,telepítési követelmények)))
(((Webszerver,telepítési követelmények)))
(((Apache webszerver,verziókövetelmények)))
(((Hiawatha webszerver,verziókövetelmények)))
(((Nginx webszerver,verziókövetelmények)))
(((Microsoft IIS webszerver,verziókövetelmények)))
(((Adatbázis,telepítési követelmények)))
(((MySQL adatbázis,verziókövetelmények)))
(((PostgreSQL adatbázis,verziókövetelmények)))
(((SQLight adatbázis,verziókövetelmények)))
(((PHP programozási nyelv,verziókövetelmények)))

// ==== Szükséges előismeretek

==== Mi kell ahhoz, hogy elfusson a Drupal?

===== Lemezterület

Minimum 15 MB szükséges, de egy nagyobb, jóval több modult és sminket használó webhely már körülbelül 60 MB helyet igényel. Fontos azonban észben tartani, hogy a forráskódnál nagyságrendileg több tárhelyet fog igényelni várhatóan maga az adatbázis, a felhasználók által feltölthető fájlok, a biztonsági mentések, és más hasonló állományok.

===== Webkiszolgáló

Apache (javasolt)::
  Manapság az Apache a legelterjedtebb webszerver alkalmazás. A Drupal alaprendszer működik Apache 2.x verzión, ami futhat UNIX/Linux, OS X vagy Windows operációs rendszeren. Telepítve és engedélyezve kell lennie az Apache _mod_rewrite_ moduljának, valamint a _VirtualHost_ konfigurációjának tartalmaznia kell az _AllowOverride All_ utasítást annak érdekében, hogy a _.htaccess_ fájlok működjenek.
Nginx::
  Az Nginx egy szintén gyakran használt webszerver, ami a nagy terhelés alatt is kielégítő teljesítményre törekszik, alacsony memóriahasználat mellett. A Drupal alaprendszer Nginx 1.1 és annál magasabb verzión is működik, és ez ugyanúgy futhat UNIX/Linux, OS X vagy Windows operációs rendszeren. Itt is fontos, hogy az _ngx_http_rewrite_module_ nevű modulja telepítve és engedélyezve legyen.
Hiawatha::
  A Hiawatha egy harmadik webszerver alkalmazás, amely leginkább a biztonságra összpontosít, de emellett igyekszik egyszerűen használható és pehelysúlyú maradni. Független kutatók által végrehajtott tesztek alapján a Hiawatha a többi webszerverrel összemérhető teljesítményt nyújt rendes körülmények között, viszont támadás alatt azoknál kimagaslóan jobban teljesít. A webcímek átírásához az _URL Toolkit_ funkciót telepíteni kell és megfelelően beállítani.
Microsoft IIS::
  A Microsoft IIS egy webszerver funkciókat tartalmazó kiegészítés Microsoft Windows-ra. A Drupal alaprendszer működik IIS 5, IIS 6 és IIS 7 verziókon, ha a PHP megfelelően van beállítva. Mivel a Drupal megköveteli a szép webcímek kezelését, amit viszont csak az IIS 7-hez elérhető _Microsoft URL Rewrite_ modul támogat, ezért ennél alacsonyabb verziókon e célra külső megoldásra lehet szükség.

===== Adatbázis

A következő adatbázis-kiszolgálók bármelyike használható:

* MySQL - 5.5.3 (MariaDB 5.5.20, Percona 5.5.8) vagy magasabb InnoDB-kompatibilis elsődleges tárolómotorral

* PostgreSQL - 9.1.2 vagy magasabb

* SQLite - 3.4.2 vagy magasabb

===== PHP

PHP 5.5.9 vagy magasabb

//==== Kapcsolódó témák

==== Egyéb források

https://www.drupal.org/docs/8/system-requirements[System requirements] (azaz „Rendszerkövetelmények”) című közösségi dokumentáció a Drupal.org-on angol nyelven.

*Közreműködők*

E témakör szövegét https://www.drupal.org/u/KarlKedrovsky[Karl Kedrovsky] és https://www.drupal.org/u/bemery987[Brian Emery] a Drupal közösségi https://www.drupal.org/documentation[dokumentációjának] https://www.drupal.org/docs/8/system-requirements[System requirements] (azaz „Rendszerkövetelmények”) című szócikkéből vette át, melynek szerzői joga 2000-2017 között annak egyéni közreműködőié. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
