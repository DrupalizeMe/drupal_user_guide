[[views-parts]]

=== Alapfogalom: a nézetek építőelemei

[role="summary"]
Ebben a szakaszban áttekintjük a nézetek adminisztrációs felületét.

(((Nézet,részei)))
(((Nézet megjelenítési része,áttekintés)))
(((Nézet űrlap része,áttekintés)))
(((Nézet mezők része,áttekintés)))
(((Nézet szűrőfeltétel része,áttekintés)))
(((Nézet rendezési szempont része,áttekintés)))
(((Nézet szövegkörnyezeti szűrője,áttekintés)))
(((Nézet kapcsolati része,áttekintés)))
(((Nézet,megjelenítő rész)))
(((Nézet,formázó rész)))
(((Nézet,mezők rész)))
(((Nézet,szűrőfeltétel rész)))
(((Nézet,rendezési feltétel rész)))
(((Nézet,szövegkörnyezeti szűrő rész)))
(((Nézet,kapcsolatok rész)))

==== Szükséges előismeretek

* <<planning-data-types>>
* <<planning-modular>>
* <<views-concept>>
* <<content-paths>>
* <<block-concept>>

==== Milyen részei vannak egy nézetnek?

Amikor egy nézetet szerkesztünk az adminfelületen, akkor az oldal általában az alábbi részekből áll:

Megjelenítés::
  A nézeteknek nem csak egy, hanem akár több megjelenítője is lehet, amelyek mind eltérő kimeneteket kínálnak. Nézzük az alábbi négy gyakori típust:
  Oldal;;
    A nézet kimenetét egy külön webcímen elérhető oldalon, annak központi, tartalmi régiójában jeleníti meg.
  Blokk;;
    A nézet eredményének létrehoz egy külön blokkot, amit utána bármely oldalakra kihelyezhetünk.
  Hírcsatorna;;
    A nézet eredménylistájából egy RSS-típusú XML-fájlt állít elő.
  Csatolmány;;
    Lehetővé teszi a nézet eredménylistájának egy másik nézethez való kapcsolását.
Formátum::
  Attól függően, hogy az előbbiekben melyik kimeneti módot választottuk, lehetőségünk van táblázat, rács, HTML lista vagy formázatlan lista használatára is. Néhány ezek közül további beállítási lehetőségeket is kínál, például hogy az elemeket a mező nyers adataként, vagy renderelt entitásként szeretnénk használni (utóbbi ugyanis nem használható a táblázatos formátumhoz).
Mezők::
  Itt is az előző döntésünk függvényében nyílik lehetőségünk a továbbiakra: a választott formátumtól függően kijelölhetjük, mely mezők tartalmát szeretnénk látni a kimeneten. Maradva példánknál, a _Recept_ tartalomtípusunkhoz készíthetünk két külön nézetet: egyet, ami csak a receptek címét mutatja egy blokkban, és egy másikat, ami egy egész oldalon sorolja fel a őket az összes adatukkal együtt – beleértve akár a hozzájuk csatolt fotókat is.
Szűrési feltétel::
  Az itt megadott szempontok szerint korlátozható, hogy a nézet által megjelenítendő teljes adatmennyiségnek csak egy része legyen látható a kimeneten.
  _Receptek_ közül nyilván csak azokat a tartalmakat szeretnénk látogatóinknak megjeleníteni, amelyek közzé vannak téve – így ez is egy szűrési feltétel. Ha megengedjük a felhasználóknak, hogy ezeket a feltételeket módosítsák maguknak, akkor azokat _felfedett szűrővé_ tehetjük. Ennek segítségével tudjuk lehetővé tenni számukra például, hogy a recepteket a szükséges hozzávalók szerint tudják szűrni.
Rendezési szempont::
  Azt határozza meg, hogy a már leszűrt adatok milyen sorrendben következzenek egymás után. Rendezési szempontként valamelyik közös mezőjüket kell kijelölnünk.
Szövegkörnyezeti szűrők::
  Ezek a szűrők is hasonlóak az előbb említett szűrési feltételekhez, de azzal a különbséggel, hogy értéküket a nézet környezetéből veszik: például az éppen megjelenített oldal webcímét, az aktuális dátumot és időt, vagy más, a nézet előállítása során kinyerhető értéket.
Kapcsolatok::
  A kapcsolatok lehetővé teszik, hogy a nézetünkhöz kiválasztott entitástípus (például felhasználó) mezőin túl további, más entitástípusok mezőiből is válogathassunk a fentebb említett _Mezők_ pontban. Ez úgy lehetséges, hogy az alap entitástípus (amit a nézethez kiválasztottunk) egy adott mezője kapcsolatban áll egy másik entitástípuséval. Például egy tartalomelemnek van egy _Szerző_ mezője, ami hivatkozik a webhely egy regisztrált felhasználójára. A kapcsolat létrehozását követően az így összekötött másik entitástípusból is használhatóak mezők.

==== Kapcsolódó témák

<<views-create>>

//==== Egyéb források


*Közreműködők*

Írta és szerkesztette: https://www.drupal.org/u/surendramohan[Surendra Mohan] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
