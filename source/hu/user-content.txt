[[user-content]]

=== Felhasználó tartalomhoz rendelése szerzőként

[role="summary"]
Így lehet egy már létező tartalomhoz hozzárendelni egy felhasználói fiókot úgy, hogy az szerzőként jelenjen meg.

(((Szerző,hozzáredelése)))
(((Tartalom,szerző hozzáredelése)))

==== Célkitűzés

Az Árus típusú tartalmainknak módosítani fogjuk a szerzőjét a megfelelő _Csemege Méhészet_ és _Víg Tanya_ felhasználói fiókokra, hogy azokkal belépve az árusok tudják szerkeszteni saját bemutatkozó oldalaikat.

==== Szükséges előismeretek

* <<user-concept>>

==== Webhely előfeltételei

* Az _Árus_ tartalomtípusnak már léteznie kell, és lehetőleg legalább két ilyen tartalomnak fel kell lennie töltve a webhelyre. Erről bővebben az alábbi részeknél esett szó:
** <<content-create>>
** <<structure-content-type>>
** <<structure-fields>>

* Szintén szükségünk lesz legalább két felhasználói fiókra, amit pedig a <<user-new-user>> részben tárgyaltunk.

==== Lépések

. A _Kezelés_ adminisztrációs menüben menjünk a _Tartalom_ oldalra (vagy a címsorban adjuk meg az _admin/content_ útvonalat).

. A könnyebb áttekintés kedvéért szűkítsük le a felsorolást a _Tartalomtípus_ legördülőben az _Árus_ lehetőséget választva és a _Szűrő_ gombra kattintva. Így már egyszerűbb megtalálnunk a _Víg Tanya_ árus bemutatkozó oldalát, amely sorának a jobb végén kattintsunk a _Szerkesztés_ gombra.

. A tartalom szerkesztőoldalán a jobb oldalsávban találjuk a _Szerzői információk_ keretet. (Ha nem lenne nyitva, a fejlécére kattintva nyissuk ki.) A _Szerző_ beviteli mezőbe kezdjük el gépelni a „víg” szót. Az automatikusan megjelenő találatok közül válasszuk ki a _Víg Tanya_ nevűt:
+
--
// Authoring information section of content edit page.
image:images/user-content.png["Szerző hozzárendelése az Árus típusú tartalomhoz"]
--

. Az oldal legalján kattintsunk a _Mentés_ gombra. Ezután egy _Víg Tanya Árus frissítve lett_ állapotüzenet tájékoztat róla, ha a mentés sikeres volt:
+
--
// Confirmation message after content update.
image:images/user-content_updated.png["Árus típusú tartalom frissítve lett"]
--

. Ugyanezen lépéseket megismételve rendeljük hozzá a _Csemege Méhészet_ bemutatkozó oldalához a felhasználói fiókjukat szerzőként.

//==== Az ismeretek elmélyítése

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/yx9u2SCgono[title="Felhasználó tartalomhoz rendelése szerzőként"]

//==== Egyéb források

*Közreműködők*

Írta: https://www.drupal.org/u/dianalakatos[Diána Lakatos] (https://pronovix.com/[Pronovix]). Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum]).
