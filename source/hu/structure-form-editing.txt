[[structure-form-editing]]

=== Tartalomfelviteli űrlapok módosítása

[role="summary"]
Egy tartalmak beküldésére szolgáló oldal működésének megváltoztatása.

(((Tartalom,szerkesztési űrlap)))

==== Célkitűzés

A célunk az, hogy megváltoztassuk a _Receptek_ beküldési oldalán azt a módot, ahogyan jelenleg a hozzávalókat ki lehet választani.

==== Szükséges előismeretek

* <<structure-content-type>>
* <<structure-fields>>
* <<structure-taxonomy>>
* <<structure-widgets>>

==== Webhely előfeltételei

Már léteznie kell a _Recept_ tartalomtípusnak, és a mezői között már ott kell lennie a _Hozzávalók_ nevű hivatkozómezőnek is. Ha ez még nincs meg, akkor a <<structure-content-type>> és <<structure-taxonomy-setup>> témaköröknél elolvasható, hogyan lehet ezt az állapotot elérni.

==== Lépések

. A _Kezelés_ adminisztrációs menüben menjünk a _Tartalom_ > _Tartalom hozzáadása_ > _Recept_ (vagy a címsorba begépelve: _node/add/recept_) oldalra, hogy megnézzük, hogyan fest most az alapértelmezett tartalombeküldési oldalunk. Külön figyeljük meg, hogyan működik jelenleg az összetevők felvitelére szolgáló rész: egyenként, külön sorokban lehet megadni egy-egy hozzávalót.

. Válasszuk ki a _Kezelés_ adminisztrátori menüben a _Felépítés_ > _Tartalomtípusok_ (_admin/structure/types_) menüpontot. Aztán kattintsunk a _Recept_ tartalomtípus sorának végén a lenyíló gomb _Űrlap megjelenítésének beállítása_ lehetőségére. Megjelenik az _Űrlap megjelenítésének beállítása_ oldal.

. Itt a _Hozzávalók_ mező sorában a _Felületi elem_ oszlopban a legördülő listából válasszuk az _Automatikusan kiegészített (címkézés)_ lehetőséget.
+
--
// Manage form display page for Recipe, Ingredients field area, with
// Widget drop-down outlined.
image:images/structure-form-editing-manage-form.png["A Recept űrlap módosítása",width="100%"]
--

. Kattintsunk a _Mentés_ gombra.

. A _Kezelés_ adminisztrációs menüben ismét menjünk a _Tartalom_ > _Tartalom hozzáadása_ > _Recept_ (vagy a címsorba begépelve: _node/add/recept_) oldalra, hogy ellenőrizzük, hogyan változott meg az élelmiszer-alapanyagok kiválasztásának módja. A _Hozzávalók_ mező átváltozott egy (látszólag sima) szövegbeviteli mezővé, amibe gépelhetünk, ám a vessző leütésére felajánlja a már létező, egyező nevű kifejezések használatát.
+
--
// Create recipe page (node/add/recipe).
image:images/structure-form-editing-add-recipe.png["Recept hozzáadása",width="100%"]
--

. Az így egyszerűsített adatbevitel kipróbálására küldjünk be két _Recept_ típusú tartalmat (ehhez lásd az <<content-create>> témakört), amelyek neve lehet például „Zöldségsaláta” és „Friss répa”. Ügyeljünk rá, hogy minden mezőjük ki legyen töltve: legyen hozzájuk kép feltöltve, összetevők hozzárendelve, és a beküldő árusuk megnevezve (azok közül, akiknek adatlapjait a <<structure-fields>> témakörben hoztuk létre).

==== Az ismeretek elmélyítése

Nemcsak az adminisztrátorok által tartalomfeltöltésre használt űrlapok módosíthatóak, hanem a webhely látogatói által kitöltendő kapcsolatfelvételi űrlapok is. Ehhez menjünk a _Kezelés_ adminisztrációs menüben a _Felépítés_ > _Kapcsolatfelvételi űrlapok_ (vagy a címsorba begépelve: admin/structure/contact) oldalra. Például elrejthetjük a _Másolat küldése magamnak_ jelölőnégyzetet vagy a nyelvválasztót.

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/CELMGX93fjE[title="Tartalomfelviteli űrlapok módosítása"]

//==== Egyéb források

*Közreműködők*

Írta: https://www.drupal.org/u/batigolix[Boris Doesborg]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
