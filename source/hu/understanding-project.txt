[[understanding-project]]

=== Alapfogalom: a Drupal világa

[role="summary"]
A szabad, ingyenes szoftver fogalmának, a Drupal közösségének és a nemzetközi Drupal Association céljainak áttekintése.

(((Drupal projekt,áttekintés)))
(((Drupal Association,áttekintés)))
(((FOSS (ingyenes és nyílt forráskódú szoftver),áttekintés)))
(((Ingyenes és nyílt forráskódú szoftver (FOSS),áttekintés)))

==== Szükséges előismeretek

<<understanding-drupal>>

==== Mitől lesz egy szoftver szabad?

Angol nyelvben ugyanazt a szót („free”) használjuk az ingyenesség és a szabadság fogalmára. A szoftverek világában azonban nem mindig jár együtt e két kifejezés: vannak programok, amiket bár ingyenesen letölthetünk legálisan, mégsem számítanak szabad szoftvernek. A különbség az, hogy a program hátterében a számítógépet vezérlő _forráskód_ megismerhető-e számunkra vagy sem. Sok embernek, akik csak használni szeretnék a programot, ez ugyan nem számít különösebben, ám ha értünk kicsit a programozáshoz, akkor lehetőségeink nagyságrendileg kitárulnak, ha megkapjuk és értelmezni tudjuk a program forráskódját. Ezért olyan fontos, hogy minél többen _nyílt forráskódú_ szoftvert fejlesszenek, mivel így a felhasználók széles köre is jobban jár. A Drupal által használt nem-kereskedelmi licencről bővebb tudnivalót az <<understanding-gpl>> témakörben találunk.

==== Mi a Drupal tágabb értelemben?

A Drupal jelentheti önmagában azt a tartalomkezelésre készült szabadszoftvert, mely egyrészt az alaprendszerből, másrészt pedig a közösség által készített és ingyenesen közzétett modulokból, sminkekből, dokumentációból, fordításokból áll. Tágabb értelemben érthetjük alatta az önkéntes közreműködők alkotta nemzetközi közösséget is, akik a világ minden tájáról saját szabadidejüket nem sajnálva, vagy pénzüket anyagi támogatásként feláldozva együtt küzdenek a közös célért immár évtizedek óta.

A résztvevők sok kisebb munkacsoportba tömörülnek attól függően, hogy a Drupal-projekt mely feladataival foglalatoskodnak. Vannak, akik dokumentációt írnak, mások lefordítják azt a saját nyelvükre, egy harmadik csoport például a konferenciáinkat, találkozóink rendezvényeit szervezi, a fejlesztők pedig értelemszerűen a Drupal szoftver forráskódjában keresnek hibákat és oldják meg őket.

A <<thoughts-connecting>> és <<thoughts-support>> témakörökben bővebben olvashatunk arról, hogy miért éri meg beszállnunk a közösség életébe, és hogy tulajdonképpen milyen egyszerű is ez.

==== Mi az a Drupal Association?

Egy milliós létszámú közösség életét átlátni és megszervezni nem kis munka, szükséges, hogy kinevezett munkatársak foglalkozzanak vele. Ezeket a feladatokat a https://www.drupal.org/association[Drupal Association] nonprofit szervezet végzi:

* Az évi két alkalommal tartott, többezer fős konferenciák megszervezését
* A _Drupal.org_ portálrendszer fenntartását a tucatnyi webhelyével együtt
* A Drupal platform népszerűsítését minél szélesebb közönség számára
* Drupalt oktató képzések támogatását
* A Drupal közösség célzott motiválását anyagi szponzorálások formájában
* És végül, de nem utolsósorban természetesen a pénzügyi háttér biztosítását mindezen tevékenységek részére.

A globális Drupal Association mellett léteznek az egyes országoknak is saját Drupal-szervezeteik, melyek helyi szinten törekednek a fenti célok megvalósítására. Hazánkban 2014-ben alakult meg a http://egyesulet.drupal.hu[Magyar Drupal Egyesület] (röviden MDE), mely a Drupal itthoni, még szélesebb elterjedését segíti. Bárki beléphet tagjaink közé, aki szeretne csatlakozni a magyarországi Drupal-használók közösségéhez.

==== Kapcsolódó témák

* <<understanding-gpl>>
* <<security-concept>>
* <<thoughts-connecting>>
* <<thoughts-support>>

==== Egyéb források

* https://www.drupal.org/governance[Drupal project governance], azaz „A Drupal projekt vezetése” (angol nyelven).
* https://www.drupal.org/dcoc[Drupal Code of Conduct], azaz „Viselkedési irányelvek” a _Drupal.org_ közösségben (angol nyelven).

*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum])
