[[install-run]]

=== Az interaktív telepítő futtatása

[role="summary"]
Az alaprendszer interaktív telepítőjének használata.

(((Telepítő eszköz,futtatása)))
(((Telepítési folyamat)))
(((Telepítési profil)))
(((Profil,telepítési)))
(((Adatbázis,beállítás a telepítés során)))
(((Alaprendszer,telepítés)))
(((Webes telepítő,futtatása)))

==== Célkitűzés

A Drupal beépített telepítőjének végigfuttatásával az alaprendszer feltelepítése és az Egyes számú felhasználói fiók létrehozása.

==== Szükséges előismeretek

<<install-requirements>>

==== Webhely előfeltételei

<<install-prepare>>

==== Lépések

. Ha egy bemutató webhelyen (például a simplytest.me) telepítjük a Drupalt, akkor az alábbi képernyők egyikét látjuk magunk előtt. Ha azonban mi másoltuk fel a Drupal fájljait és könyvtárait a tárhelyünkre, vagy a Composer végezte ezt el nekünk, akkor először el kell indítanunk a telepítőt. Ehhez elég csupán meglátogatnunk egy webböngészőben a tárhelyünk webcímét, és máris az első lépés fogad.

. Először válasszuk ki a magyar nyelvet. Természetesen bármelyik másikat is kiválaszthatjuk, de a Kézikönyvben a Drupal használatát magyar fordítással mutatjuk be. Az itt kiválasztott nyelv fordítási fájljai letöltődnek a tárhelyünkre, így a telepítés következő lépései már azon a nyelven jelennek meg. Miután kiválasztottuk a magyar nyelvet, kattintsunk az (ekkor még angol nyelvű) _Save and continue_ gombra.
+
--
// Go to the first step of the installer
image:images/install-run-1.png["Képernyőkép a nyelvválasztó lépésről",width="100%"]
--

. A következő lépés a telepítési profil kiválasztása. A telepítési profilok az alaprendszer mellé csomagolva különböző modulokat és sminkeket tartalmaznak gyárilag, azokat már előre engedélyezve és beállítva telepítik fel a Drupalt, ezért nagyon hasznosak speciális célú webhelyek létrehozására. Az alaprendszer két telepítési profilt tartalmaz, mi most válasszuk az _Általános_ (korábbi fordításban _Szabványos_) profilt, majd kattintsunk a _Mentés és folytatás_ gombra.
+
--
// Go to the choose an installation profile step of the installer
image:images/install-run-2.png["Képernyőkép a telepítési profil kiválasztásáról",width="100%"]
--

. A következő lépésben a telepítő ellenőrzi, hogy teljesülnek-e Drupal rendszerkövetelményei az adott tárhelyen, azaz lehetséges-e a telepítése? Ha esetleg a környezet nem minden szempontból felel meg a kívánalmaknak, akkor egy kivonatos listát kapunk, hogy min kell változtatnunk, mielőtt folytathatnánk a telepítést. Ha minden szempontból rendben vagyunk, akkor a telepítő automatikusan továbblép a következő pontra.

. Most kell megadni a <<install-prepare>> szakasznál létrehozott adatbázis kapcsolódási adatait.
+
[width="100%",frame="topbot",options="header"]
|================================
|Mező felirata | Magyarázat | Javasolt kitöltés
|Adatbázis neve | Egy tetszőleges név, ahogy az adatbázisunkat elneveztük | drupal9
|Adatbázis-felhasználó neve | Az adatbázis használatára jogosult MySQL-felhasználó neve | databaseUsername
|Adatbázis-felhasználó jelszava | Az előbbi fiókhoz választott jelszó | ************
|================================
+
--
// Go to the database configuration step of the installer
image:images/install-run-3.png["Képernyőkép az adatbázis-kapcsolat beállításairól",width="100%"]
Kattintsunk a _Mentés és folytatás_ gombra.
--

. A következő lépésnél megjelenik egy folyamatjelző sáv a _Drupal telepítése_ címsor alatt. Amint ez végigfutott, a telepítő automatikusan továbbugrik a következő lépésre.
+
--
// Go to the page displaying the installation progress bar
image:images/install-run-4.png["Képernyőkép a telepítő folyamatjelzőjéről",width="100%"]
--

. Az utolsó lépés az új webhely néhány alapinformációjának megadása. Fontos tudni, hogy az itt létrehozott felhasználói fiók kiemelt szerepű lesz a későbbiekben. Ezt nevezzük ugyanis az Egyes számú felhasználónak, amelyről bővebben a <<user-admin-account>> témakörnél írunk. Most ezt nyugodtan elnevezhetjük „admin”-nak, de válasszunk hozzá egy biztonságos jelszót, amiben segítenek az alatta megjelenő tanácsok is.
+
Töltsük ki az űrlapot a következő információkkal:
+
[width="100%",frame="topbot",options="header"]
|================================
|Mező felirata | Magyarázat | Javasolt kitöltés
| A webhely neve | Az új webhely egy tetszőlegesen megválasztott elnevezése | Bárkifalva Termelői Piac
| A webhely e-mail címe | Az egész webhely nevében használatos e-mail fiók címe | irj.nekunk@pelda.hu
| Felhasználónév | Az Egyes számú felhasználó neve | admin
| Jelszó | Az Egyes számú felhasználói fiókhoz választott jelszó | Válasszunk egy megjegyezhető és biztonságos jelszót
| Jelszó megerősítése | Pontosan ugyanazt a jelszót, ugyanúgy kell beírni még egyszer |
| E-mail cím | Az Egyes számú felhasználó élő, működő e-mail címe | admin@pelda.hu
|================================
+
A többi mezőt akár üresen is hagyhatjuk, mivel nem kötelező őket kitölteni a telepítés befejezéséhez.
+
--
// Go to the basic site information configuration step of the installer
image:images/install-run-5.png["Képernyőkép a webhely-információk megadásáról",width="100%"]
--
Kattintsunk a _Mentés és folytatás_ gombra.

. Ha minden jól ment, akkor a telepítő a folyamat végén átirányít minket frissen elkészült webhelyünk címlapjára, ahol az _„A Drupal telepítése sikerült, gratulálunk!”_ üzenet fogad bennünket.
+
--
// Front page of Drupal after the installer just completed showing the success message
image:images/install-run-6.png["Képernyőkép a sikeresen feltelepített Drupalról",width="100%"]
--

==== Az ismeretek elmélyítése

Telepítés után ellenőrizhetjük az _Állapotjelentést_, hogy meggyőződjünk róla, valóban minden szempontból készen áll-e az új webhely a használatra. Lásd: <<prevent-status>>.

==== Kapcsolódó témák

* <<install-dev-sites>>
* <<install-tools>>

==== Videó

// Video from Drupalize.Me.
video::https://www.youtube-nocookie.com/embed/LGfRKKKDjv8[title="A telepítő futtatása"]

==== Egyéb források

Közösségi dokumentáció a Drupal.org-on: https://www.drupal.org/docs/8/install/step-3-create-a-database[Adatbázis létrehozása]

*Közreműködők*

Írta és szerkesztette: https://www.drupal.org/u/eojthebrave[Joe Shindelar] (https://drupalize.me[Drupalize.Me]) és https://www.drupal.org/u/jojyja[Jojy Alphonso] (http://redcrackle.com[Red Crackle]). Fordította: https://www.drupal.org/u/balu-ertl[Balu Ertl] (https://www.drupal.org/brainsum/[Brainsum]).
