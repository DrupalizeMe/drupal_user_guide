[[understanding-distributions]]

=== Alapfogalom: disztribúciók

[role="summary"]
A disztribúciók, azaz telepítési profilok áttekintése. Hogyan lehet velük könnyen felépíteni adott célú webhelyeket.

(((Disztribúció,áttekintés)))
(((Disztribúció,teljesértékű)))
(((Disztribúció,első lépések)))
(((Teljes értékű disztribúció,áttekintés)))
(((Hamar elkezdhető disztribúció,áttekintés)))

==== Szükséges előismeretek

* <<understanding-drupal>>
* <<understanding-modules>>
* <<understanding-themes>>

==== Mit és miért nevezünk disztribúciónak?

A _disztribúciók_ tulajdonképpen olyan „tematikus” telepítőkészletek, amelyek a készítőik által összeválogatott, beállított és telepítéskor engedélyezett modulokat – és adott esetben sminkeket – tartalmaznak. A disztribúciók nagyon hasznosak speciális célú webhelyek gyors és kényelmes létrehozására (például webáruház, hírportál, céges bemutatkozó oldal). Akár a bonyolultabb, nem általános célú webhelyek felépítésekor is megtakaríthatunk magunknak időt és energiát, ha a feladatunkhoz hasonló célra összeállított disztribúcióval telepítjük fel a Drupalt.

A disztribúciók egymástól eltérő mennyiségű beállítást tartalmaznak, aminek alapján két csoportra oszthatóak:

Teljes értékű disztribúciók::
  Azokat soroljuk ide, amelyek egy kulcsrakész webhelyet hoznak létre, például felsőoktatási intézmények, közigazgatási hivatalok, vagy nonprofit szervezetek általános igényeire alapozva. Kézikönyvünk példája, egy termelői piac webhelye felépíthető egy mások által korábban már létrehozott disztribúcióból, de az elkészült webhelyünk beállításait ugyanúgy mi is közzétehetjük, hogy más városok termelői piacai is a mi telepítési profilunkból indulhassanak ki.

Általános disztribúciók::
  A fentiektől eltérően azonban a telepítési profilok lehetnek nagyon egyszerűek is, amelyek viszont a fejlesztőknek kínálnak gyors és rugalmas kiindulási alapot.

==== Kapcsolódó témák

<<thoughts-connecting>>

==== Egyéb források

https://www.drupal.org/project/project_distribution[Drupal Distributions], azaz a mások által közzétett disztribúciók hivatalos gyűjteménye a Drupal.org-on angol nyelven.


*Közreműködők*

E témakör szövegét https://www.drupal.org/u/ifrik[Antje Lorch] és https://www.drupal.org/u/dianalakatos[Lakatos Diána] a Drupal közösségi https://www.drupal.org/documentation[dokumentációjának] https://www.drupal.org/docs/7/distributions[Distributions] (azaz „Disztribúciók”) című szócikkéből vette át, melynek szerzői joga 2000–2017 között annak egyéni közreműködőié. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
