[[structure-fields]]

=== Egyszerű mezők tartalomtípushoz adása

[role="summary"]
Így lehet mezőket adni egy tartalomtípushoz.

(((Tartalomtípus,mező hozzáadása)))
(((Mező,hozzáadása tartalomtípushoz)))
(((Képmező,hozzáadása)))
(((Webcímmező,hozzáadása)))

==== Célkitűzés

Hozzáadunk egy _Kép_ és egy _Webcím_ típusú mezőt az _Árus_ tartalomtípushoz.

==== Szükséges előismeretek

<<planning-data-types>>

==== Webhely előfeltételei

Talán szükségtelen mondani, hogy az _Árus_ nevű tartalomtípusnak, amihez e két mezőt hozzá tervezzük adni, már léteznie kell. Ha még nincs, akkor a <<structure-content-type>> rész kínál segítséget a létrehozásához.

==== Lépések

===== Mező hozzáadása az árus saját honlapjára mutató hivatkozás tárolására

. Válasszuk ki a _Kezelés_ adminisztrátori menüben a _Felépítés_ > _Tartalomtípusok_ menüpontot (vagy a címsorban adjuk meg az _admin/structure/types_ útvonalat). Az _Árus_ sor jobb végén a lenyíló gombról válasszuk ki a _Mezők kezelése_ lehetőséget. Megjegyzés: ha többnyelvű webhelyünk adminfelületét nem angolul használjuk, ne lepődjünk meg, ha itt mégis találkozunk angol feliratokkal a <<language-concept>> témakörnél leírtak miatt.

. Kattintsunk a _Mező hozzáadása_ gombra, majd a megjelenő oldalon választhatunk, hogy új mezőt szeretnénk létrehozni e célra, vagy újrahasznosítjuk a webhelyen korábban létrehozott mezők valamelyikét.

. Töltsük ki az alább felsorolt beviteli mezőket ezekkel az értékekkel:
+
[width="100%",frame="topbot",options="header"]
|================================
| Beviteli mező felirata | Magyarázat | Javasolt kitöltés
| Új mező hozzáadása | Itt kell kiválasztani, hogy a felsoroltak közül milyen fajtájú mezőt kívánunk használni e célra. | Hivatkozás
| Felirat | Az új mező adminisztrációs oldalakon megjelenő felirata. | Árus webcíme
|================================
+
Mellette a _Programok által használt név_ automatikusan jelenik meg a _Felirat_ mezőbe beírtak alapján. Ahogy a neve is mutatja, ezzel nem sok dolgunk van, de ha nem tetszik, akkor a _Szerkesztés_ hivatkozásra kattintva felülírhatjuk.
+
--
// Initial page for admin/structure/types/manage/vendor/fields/add-field.
image:images/structure-fields-add-field.png["Mező hozzáadása oldal"]
--

. A _Mentés és folytatás_ gombra kattintva már az _Árus webcíme_ oldal _Mező beállításai_ fülén találjuk magunkat. Itt egyetlen, de fontos dolgot kell megadnunk: hány darab ilyen mezőt lehessen ugyanarra a tartalmi elemre rátenni? Ahogy a legördülőt kinyitva látjuk, számuk lehet korlátlan és korlátozott. Nekünk az utóbbi kell, írjunk be az _Értékek megengedett száma_ mezőbe egy egyes számjegyet.

. Kattintsunk a _Mező beállításainak mentése_ gombra, ekkor a – kissé félreérthető – _Árus Árus webcíme beállításai_ című oldalra jutunk, ahol már kifejezetten csak az ezen a tartalomtípuson való működését tudjuk beállítani az új mezőnek. Töltsük ki az alább felsorolt beviteli mezőket ezekkel az értékekkel:
+
[width="100%",frame="topbot",options="header"]
|================================
| Beviteli mező felirata | Magyarázat | Javasolt kitöltés
| Címke | Az _Árus_ típusú tartalmak szerkesztésekor a mező felett megjelenő felirat. | Árus webcíme
| Súgó szöveg | Ezt a mezőt nemcsak képzett adminisztrátortársaink, de maguk az árusok is kitölthetik majd a saját adatlapjukon, ezért itt tudunk nekik további tanácsokat adni, hogy milyen webcímet tehetnek ebbe a mezőbe. | _(üresen is hagyható)_
| Kötelező mező | Engedje-e a rendszer elmenteni az árus adatlapját akkor is, ha nincs megadva rajta webcím? | Nincs bejelölve
| Engedélyezett hivatkozástípusok | E mező célja, hogy az árusok adatlapjaikon elhelyezhessenek egy-egy honlapjukra mutató linket. Mivel az egy másik, jelen _Termelői Piac_ webhelyünktől független oldal, ezért külső hivatkozásnak számít. | Csak külső hivatkozások
| Hivatkozásszöveg engedélyezése | Lehessen-e egyéni felirattal testreszabni a kifelé mutató hivatkozást? | Tiltott
|================================
+
--
// Field settings page for adding vendor URL field.
image:images/structure-fields-vendor-url.png["Mezőbeállítások az Árus tartalomtípushoz",width="100%"]
--

. A _Beállítások mentése_ gombra kattintva végeztünk is az árus saját honlapjára mutató hivatkozás tárolására szolgáló mező hozzáadásával. Jöhet a következő!

===== Mező hozzáadása az árus fotójának vagy logójának tárolására

. Ismét kattintsunk a _Mező hozzáadása_ gombra, majd a megjelenő oldalon töltsük ki az alább felsorolt beviteli mezőket ezekkel az értékekkel:
+
[width="100%",frame="topbot",options="header"]
|================================
| Beviteli mező felirata | Magyarázat | Javasolt kitöltés
| Új mező hozzáadása | Itt kell kiválasztani, hogy a felsoroltak közül milyen fajtájú mezőt kívánunk használni e célra. | Kép
| Felirat | Az új mező adminisztrációs oldalakon megjelenő felirata. | Fő kép
|================================

. A _Mentés és folytatás_ gombra kattintva az új mező további beállításait kérő oldalra jutunk. Mint látjuk, az előbbi, webcím típusú mezőhöz képest ennek több konfigurációs lehetősége van, nem csak az _Értékek megengedett száma_. Beállíthatunk például alapértelmezett képet, ami akkor jelenik meg, ha valahol egy ilyen mezőnek nem adtak még értéket. Ha elfogadjuk az alapértelmezett beállításokat, akkor kattintsunk a _Mező beállításainak mentése_ gombra.

. Ekkor a – valamivel már érthetőbb – _Árus Fő kép beállításai_ című oldalra jutunk, ahol már kifejezetten csak az ezen a tartalomtípuson való működését tudjuk beállítani az új mezőnek. Töltsük ki az alább felsorolt beviteli mezőket ezekkel az értékekkel:
+
[width="100%",frame="topbot",options="header"]
|================================
| Beviteli mező felirata | Magyarázat | Javasolt kitöltés
| Címke | Az _Árus_ típusú tartalmak szerkesztésekor az e mező felett megjelenő felirat. | Fő kép
| Súgószöveg | Ezt a mezőt nemcsak képzett adminisztrátortársaink, de maguk az árusok is kitölthetik majd a saját adatlapjukon, ezért itt tudunk nekik további tanácsokat adni, hogy milyen képet tölthetnek fel ebbe a mezőbe. | _(üresen is hagyható)_
| Kötelező mező | Engedje-e a rendszer elmenteni az árus adatlapját akkor is, ha nincs feltöltve hozzá kép? | Nincs bejelölve
| Megengedett fájlkiterjesztések | Milyen típusú képfájlokat fogadjon el a rendszer? | png, gif, jpg, jpeg
| Fájlkönyvtár | Tárhelyünk azon könyvtára a kiszolgálón, ahol szeretnénk, ha együtt lennének tárolva az árusok képei. | arusok
| Legkisebb képfelbontás | Az itt képpontokban megadott négyzetnek rá kell férnie a feltölteni kívánt képre. Ha nem fér rá, mert a kép valamelyik irányú kiterjedése kisebb, akkor a rendszer nem fogja engedni feltölteni. | 600 × 600
| A legnagyobb feltölthető méret | Érdemes korlátozni, hiszen a mai korszerű digitális fényképezőgépek és okostelefonok akár óriási fájlméretű fotókat is készíthetnek. | 5 MB
| Altmező engedélyezése | Lehessen-e megadni a képhez leírást? | Bejelölve
| Altmező kötelező | Legyen-e kötelező megadni ezt a szöveget? | Bejelölve
|================================
+
--
// Field settings page for adding main image field.
image:images/structure-fields-main-img.png["Képmező beállításai az Árus tartalomtípuson",width="100%"]
--

. A _Beállítások mentése_ gombra kattintva végeztünk is az árus fotójának vagy logójának tárolására szolgáló mező hozzáadásával. Ha mindent jól csináltunk, akkor az alábbihoz hasonló látvány fogad az _Árus_ tartalomtípus mezőinek listáján:
+
--
// Manage fields page for Vendor, showing two new fields.
image:images/structure-fields-result.png["Árus tartalomtípus mezőinek listája",width="100%"]
--

. Próbaképpen hozzunk létre két tartalmat az _Árus_ típussal (ehhez lásd az <<content-create>> részt), és mindenképpen adjunk meg nekik külső honlapcímet, valamint töltsünk fel hozzájuk képet is.

===== Már létező mezők újrahasznosítása

Jogos lehet a felvetés, hogy mire való a korábbi 2. lépésnél említett mezők újrahasznosíthatósága, ha az árus honlapcímét és fotóját is vadonatúj mezőként vittük fel.

Szintén érdekelheti az Olvasót, hogy a későbbi 1. lépésnél a kép mező létrehozásakor miért ilyen általános nevet („Fő kép”) adtunk a kép típusú mezőnek, amikor adhattunk volna „Árus logója” vagy „Árus fotója” nevet is neki.

Hogy biztosan megértsük az e mögött húzódó logikát – ami egyben a Drupal mezőkezelésének egyik legnagyobb erőssége is –, most adjunk hozzá egy _Fő kép_ típusú mezőt a _Recept_ tartalomtípushoz is! A lépések nagyon hasonlóak lesznek az eddigiekhez, azzal a fontos különbséggel, hogy amikor a _Recept_ tartalomtípus _Mezők kezelése_ oldalára érkezünk, akkor már látni fogunk egy választási lehetőséget: a képernyő jobb oldalán megjelenik egy új, _Egy már létező mező újbóli használata_ legördülő lista, amiből könnyedén ki tudjuk választani az imént felvitt _Kép: field_fo_kep_ mezőnket. Ennek már adhatunk például _Ételfotó_ nevet, hiszen az már csak a receptoldalakat befolyásolja, az árusokéit már nem.

==== Az ismeretek elmélyítése

* <<structure-image-styles>>
* <<structure-content-display>>
* <<structure-form-editing>>

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/CZpfR9WbVcQ[title="Egyszerű mezők tartalomtípushoz adása"]

==== Egyéb források

https://www.drupal.org/node/774742[Add a field to a content type] (azaz „Egy mező hozzáadása egy tartalomtípushoz”) című közösségi dokumentáció a Drupal.org-on angol nyelven.

*Közreműködők*

Írta: https://www.drupal.org/u/sree[Sree Veturi] és https://www.drupal.org/u/batigolix[Boris Doesborg]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
