[[language-content-config]]

=== Tartalmak lefordításának beállítása

[role="summary"]
Miként tehetjük lefordíthatóvá az egyes tartalmi egységeinket (pl. cikkeket, blogbejegyzéseket stb.).

(((Tartalom,lefordítás)))
(((Beállítás,tartalom lefordítása)))

==== Célkitűzés

E témakör végére az _Egyéni blokk_, az _Egyéni menühivatkozás_ és a _Tartalom_ entitástípusaink mind fel lesznek készítve arra, hogy egynél több nyelven is képesek legyenek tárolni változatokat. Egyes altípusaikat kiválasztva pedig eldönthetjük majd, hogy azok mely mezőit szeretnénk lefordíthatóvá tenni.

==== Szükséges előismeretek

* <<planning-data-types>>
* <<language-concept>>

==== Webhely előfeltételei

Az alaprendszer _Content Translation_ moduljának engedélyezve, a webhelyen legalább két nyelvnek pedig telepítve kell lennie. Lásd a <<language-add>> témakört.

==== Lépések

. A _Kezelés_ adminisztrációs menüben menjünk a _Konfiguráció_ > _Helyek és nyelvek_ > _Tartalom nyelve és fordítás_ útvonalon az _admin/config/regional/content-language_ oldalra.

. Az _Egyéni nyelvi beállítások_ listában jelöljük be a _Tartalom_, _Egyéni blokk_ és _Egyéni menühivatkozás_ elemeket, hogy ezáltal lefordíthatóvá váljanak.
+
--
// Top section of Content language settings page
// (admin/config/regional/content-language).
image:images/language-content-config_custom.png["Az egyedi nyelvbeállítások listája",width="193px"]
--

. Ekkor az oldal lentebbi részén további részletes beállítások tűnnek fel. Itt választhatjuk ki azokat az altípusokat, amelyeket külön-külön lefordíthatóvá szeretnénk tenni. Mi most ebben a példánkban a _Tartalom_ cím alatt az _Egyszerű oldalt_, az _Egyéni blokk_ cím alatt az _Egyszerű blokkot_, míg az _Egyéni menühivatkozás_ cím alatt az ugyanilyen nevű altípust tesszük lefordíthatóvá.

. Ellenőrizzük az entitástípusok beállításait az alábbiak szerint:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Alapértelmezés szerinti nyelv | A webhelyen engedélyezettek közül kiválasztható az a nyelv, amit az ilyen típusú entitások létrehozásukkor kapnak. | Webhely alapértelmezett nyelve (Magyar)
| Nyelvkiválasztó mutatása a létrehozási és szerkesztési oldalakon | Eldönthetjük, hogy szeretnénk-e, ha az ilyen típusú entitások létrehozásakor és későbbi módosításakor állítható lenne a nyelvük. | Bejelölve
|================================
+
--
// Main settings area for Custom Block translations.
image:images/language-content-config_content.png["A tartalomtípusok első két nyelvi beállítási lehetősége"]
--

. Következő lépésként kiválasztjuk az _Egyszerű oldal_ altípus azon mezőit, amiket lefordíthatóvá szeretnénk tenni (ehhez segítségképpen lásd az alábbi táblázatot). Ha nincs rá szükségünk, hogy nyelvenként eltérő értéket tároljunk abban a mezőben (azaz nem akarjuk lefordíthatóvá tenni), hagyjuk a jelölőnégyzetét üresen. A nem szöveges mezők (például számok és dátumok) lefordításának is lehet jelentősége több szerkesztő és adminisztrátor közötti munkafolyamatok szabályozásának szempontjából.
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Cím	| A tartalomelemnek adott elnevezés. | Bejelölve
| Szerző | Az a felhasználó, aki a tartalomelemet létrehozta. | Üresen hagyva
| Közzététel állapota | Annak jelzése, hogy a tartalomelem nyilvános-e látogatók előtt vagy sem. | Bejelölve
| Beküldés ideje | Az az időpont, amikor a tartalomelem létrejött. | Üresen hagyva
| Módosítva | Az az időpont, amikor a tartalomelem utoljára megváltozott. | Üresen hagyva
| Címlapra helyezve | Annak jelzése, hogy a tartalomelemnek listázódnia kell-e a webhely címlapján vagy sem. | Üresen hagyva
| Kiemelt, az oldal tetejére | Annak jelzése, hogy a tartalomelemnek listázásakor mindig az oldal tetején kell-e megjelennie vagy sem. | Üresen hagyva
| Webcímálnév | A szép URL-ek megadása a tartalomelekhez. | Bejelölve
| Törzs | A tartalomelem legfőbb része. | Bejelölve
|================================
+
--
// Field settings area for Basic page translations.
image:images/language-content-config_basic_page.png["A lefordíthatónak beállított entitásaltípusok kiválasztható mezői"]
--

. Az előző lépésekben megismert módon válasszuk ki ugyanígy az _Egyszerű blokk_ és _Egyéni menühivatkozás_ entitásaltípusok lefordítani kívánt mezőit is.

. Kattintsunk a _Beállítások mentése_ gombra.

==== Az ismeretek elmélyítése

* <<language-config-translate>>
* <<language-content-translate>>

//==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/b_w904_pcTY[title="Tartalmak lefordításának beállítása"]

==== Egyéb források

* http://hojtsy.hu/blog/2013-jun-21/drupal-8-multilingual-tidbits-5-almost-limitless-language-assignment[Multilingual Drupal 8 tidbits, part 5] (azaz „Drupal 8 többnyelvűsítési csemegék, 5. rész”) blogbejegyzés Hojtsy Gábortól angol nyelven.

* http://hojtsy.hu/blog/2015-jan-27/drupal-8-multilingual-tidbits-17-content-translation-basics[Multilingual Drupal 8 tidbits, part 17] (azaz „Drupal 8 többnyelvűsítési csemegék, 17. rész”) blogbejegyzés szintén Hojtsy Gábortól.

*Közreműködők*

Írta és szerkesztette: https://www.drupal.org/u/lolk[Laura Vass] (https://pronovix.com/[Pronovix]), https://www.drupal.org/u/jojyja[Jojy Alphonso] (http://redcrackle.com[Red Crackle]) és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
