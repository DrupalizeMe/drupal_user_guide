[[block-place]]

=== Blokk régióba helyezése

[role="summary"]
Hogyan helyezhetünk el egy blokkot egy régióban.

(((Blokk,elhelyezés régióban)))
(((Régió,blokk elhelyezése)))

==== Célkitűzés

A _Helyszín és nyitvatartás_ blokk megjelenítése a webhely oldalsávján.

==== Szükséges előismeretek

<<block-concept>>

==== Webhely előfeltételei

* Az alaprendszer Bartik sminkjét telepíteni kell és alapértelmezettként beállítani. Lásd: <<config-theme>>.

* A _Helyszín és nyitvatartás_ blokknak léteznie kell. Lásd: <<block-create-custom>>.

==== Lépések

. Válasszuk ki a _Kezelés_ adminisztrátori menüben a _Felépítés_ > _Blokk elrendezés_ (_admin/structure/block_) menüpontot. Megjelenik a smink régióit listázó _Blokk elrendezés_ oldal.

. A másodlagos füleken az alaprendszer Bartik sminkjének kell kiválasztva lennie. A blokkelhelyezés sminkenként van meghatározva.

. Kattintsunk a listában a _Második oldalsáv_ régió melletti _Blokk elhelyezése_ gombra. Megjelenik az összes blokkot felsoroló _Blokk elhelyezése_ ablak.

. A _Helyszín és nyitvatartás_ blokk mellett kattintsunk a _Blokk elhelyezése_ gombra. Megjelenik a _Blokk beállítása_ ablak. Töltsünk ki minden mezőt a lent látható módon.
+
[width="100%",frame="topbot",options="header"]
|================================
| Mezőnév | Érték
| Cím | Helyszín és nyitvatartás
| Cím megjelenítése | Bejelölve
| Régió | Második oldalsáv
|================================
+
Bizonyos oldalakon elrejthetjük és megjeleníthetjük a blokkot. A Termelői piac webhely esetében nem kell megadni egyik beállítást sem, mert a blokkot mindenhol meg szeretnénk jeleníteni.
+
--
// Configuration page for placing a custom block in the sidebar.
image:images/block-place-configure-block.png["Blokk beállítása oldal",width="100%"]
--

. Kattintsunk a _Blokk mentése_ gombra, így ismét a _Blokk elrendezés_ oldalt látjuk. A megjelenítési sorrend módosításához a blokkok fogd-és-vidd módszerrel áthúzhatók.

. Győződjünk meg róla, hogy a _Helyszín és nyitvatartás_ blokk szerepel a _Második oldalsáv_ régióban, majd kattintsunk lent a _Blokkok mentése_ gombra.
+
A blokk innentől az alaprendszer Bartik sminkjét használó minden oldal oldalsávján megjelenik.
+
--
// About page with placed sidebar block.
image:images/block-place-sidebar.png["A Második oldalsáv régióban blokkal rendelkező oldal",width="100%"]
--

==== Az ismeretek elmélyítése

* Távolítsuk el a _Drupal működteti_ blokkot a _Lábléc_ régióból úgy, hogy a régió megadásánál a _– Nincs –_ lehetőséget választjuk a legördülő menüből.

* Vegyük ki az _Eszközök_ blokkot az _Első oldalsáv_ régióból az előző lépésben leírt módon. Ez a blokk csak bejelentkezett felhasználók számára lesz látható.

* Helyezzük a _Bejelentkezés_ blokkot egy régióba.

* Ha nem látjuk azonnal az eredményét a változtatásainknak, akkor szükség lehet a gyorsítótár ürítésére. Ehhez lásd: <<prevent-cache-clear>>.

//==== Kapcsolódó témák

//==== Egyéb források


*Közreműködők*

Írta és szerkesztette https://www.drupal.org/u/batigolix[Boris Doesborg] és https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balagan[balagan].
