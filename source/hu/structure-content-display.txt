[[structure-content-display]]

=== A tartalom megjelenítési módjának alakítása

[role="summary"]
Így lehet ugyanazt a tartalmat többféleképpen tálalni a látogatóknak.

(((Tartalom megjelenítése,megváltoztatás)))
(((Tartalom megjelenítése,kezelés)))
(((Tartalom,megjelenítés)))

==== Célkitűzés

E témakörben megismerjük, hogy a tartalomtípusok mezőinek csak a kimenetét, és nem a tartalmát módosítva azok mennyire más benyomást keltenek a látogatóban.

==== Szükséges előismeretek

* <<planning-data-types>>
* <<structure-view-modes>>

==== Webhely előfeltételei

Az _Árus_ tartalomtípusnak már léteznie kell, valamint már hozzá kell, hogy legyenek rendelve a _Fő kép_ és _Árus webcíme_ mezők, végül pedig már léteznie kell legalább egy ilyen _Árus_ típusú tartalomnak. Ezen állapot eléréséhez segítséget a <<structure-content-type>>, <<structure-fields>> és <<content-create>> témakörök nyújtanak.

==== Lépések

. Keressük meg, és nyissuk meg a <<structure-fields>> témakörnél létrehozott _Árus_ típusú tartalmunkat. Valószínűleg rögtön megakad a szemünk pár dolgon, amit javítani lehetne ezen az oldalon:
+
  * A _Fő kép_ és _Árus webcíme_ mezők felett felesleges a mező címkéjét kiírni.
  * A web mai látogatóit a képek jobban érdeklik, mint a szövegek, ezért jó lenne, ha a fotó jönne először, majd utána a többi mező tartalma.
  * Bár jó, hogy a kereskedők tölthetnek fel magukról fotót a bemutatkozásukhoz, de azt kisebb méretben is elég lenne megjeleníteni.

. Az első két pontot ugyanott tudjuk javítani: a _Kezelés_ adminisztrációs menüben menjünk a _Felépítés_ > _Tartalomtípusok_ (vagy a címsorba gépelve: _admin/structure/types_) oldalra. Aztán az _Árus_ tartalomtípus sorának végén kattintsunk a lenyíló gomb _Megjelenés beállítása_ lehetőségére.
+
--
// Content types list on admin/structure/types, with operations dropdown
// for Vendor content type expanded.
image:images/structure-content-display_manage_display.png["Megjelenés beállítása",width="100%"]
--

. A _Fő kép_ mező sorában a _Felirat_ oszlopban válasszuk a _Rejtett_ lehetőséget. Majd ismételjük meg ugyanezt az _Árus webcíme_ mező sorában is.
+
--
// Manage display page for Vendor content type
// (admin/structure/types/manage/vendor/display), with labels for Main
// Image and Vendor URL hidden, and their select lists outlined in red.
image:images/structure-content-display_main_image_hidden.png["Két mező feliratának elrejtése",width="100%"]
--

. Az _Árus webcíme_ mező sorában kattintsunk még a fogaskerék ikonra is.
. Töltsük ki az alább felsorolt mezőket ezekkel az értékekkel:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Hivatkozásszöveg hosszának csonkolása | Ha töröljük e beállítás értékét, akkor a linkek szövegének (nem céljának!) hossza nem lesz korlátozva.
 | _(üres)_
| A hivatkozás megnyitása új ablakban | Ha bepipáljuk, akkor a linkre kattintva az új böngészőfülön vagy -ablakban nyílik majd meg. | Bejelölve
|================================
+
--
// Vendor URL settings form, with trim length cleared, and open link in
// new window checked.
image:images/structure-content-display_trim_length.png["Linkszöveg hosszának korlátozása",width="100%"]
--
. Kattintsunk a _Frissítés_ gombra.
. Most pedig a kereszt alakú nyíl ikonjainál fogva húzzuk a mezőket a következő sorrendbe: Fő kép, Törzs, Árus webcíme és Hivatkozások.
+
--
// Manage display page for Vendor content type, with order changed.
image:images/structure-content-display_change_order.png["Mezők sorrendjének átrendezése",width="100%"]
--

. Kattintsunk a _Mentés_ gombra.

. Nyissuk meg újra az árus 1. lépésnél megtekintett adatlapját, és ellenőrizzük, hogy iménti módosításaink valóban megváltoztatták a kinézetét az oldalnak.

. A fentiekhez hasonló módon ugyanezen lépésekkel testreszabhatjuk a _Recept_ típusú tartalmaink megjelenítését is.

==== Az ismeretek elmélyítése

* Állítsuk kisebb méretűre a _Fő kép_ mezőben tárolt fotót. Ehhez segítségképpen lásd a <<structure-image-style-create>> témakört.

* Ha nem látjuk azonnal a változtatásaink eredményét, akkor szükség lehet a gyorsítótár kiürítésére. Lásd: <<prevent-cache-clear>>.

==== Kapcsolódó témák

* <<structure-image-styles>>

==== Videó

// Video from Drupalize.Me.
video::https://www.youtube-nocookie.com/embed/myYI9rhF_4o[title="A tartalom megjelenítési módjának alakítása"]

==== Egyéb források

* https://www.drupal.org/node/774798[Specify how fields are displayed] (azaz „Mezők megjelenítésének szabályozása”) című közösségi dokumentáció a Drupal.org-on (angol nyelven).
* https://www.drupal.org/node/774744[Rearrange the order of fields] (azaz „Mezők sorrendjének átrendezése”) című közösségi dokumentáció a Drupal.org-on (angol nyelven).
* https://www.drupal.org/node/1577752[View modes] (azaz „Nézetmódok”) című közösségi dokumentáció a Drupal.org-on (angol nyelven).

*Közreműködők*

Írta: https://www.drupal.org/u/AnnGreazel[Ann Greazel] és https://www.drupal.org/u/batigolix[Boris Doesborg]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
