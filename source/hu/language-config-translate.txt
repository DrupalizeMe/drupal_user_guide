[[language-config-translate]]

=== A webhelybeállítások lefordítása

[role="summary"]
Áttekintjük, hogyan lehet a nézetekben lefordítani például a mezők címkéit és más konfigurációs beállításokat.

(((Konfiguráció,lefordítás)))
(((Nézet,lefordítás)))
(((Címke,lefordítás)))
(((Lefordítás,beállítás)))
(((Lefordítás,nézet)))
(((Lefordítás,címke)))

==== Célkitűzés

Fordítsuk le a feliratokat a recepteket listázó oldalon egy új nyelvre!

==== Szükséges előismeretek

* <<language-concept>>
* <<views-create>>

==== Webhely előfeltételei

* Az alaprendszer _Configuration Translation_ modulja engedélyezve van, és a webhelyen legalább két nyelv már használható. Lásd a <<language-add>> témakört.

* A _Receptek_ nézetnek léteznie kell. Ehhez bővebb segítségért lásd a <<views-create>> és <<views-duplicate>> szakaszokat.

==== Lépések

A legtöbb esetben az alábbi alapvető lépéseken keresztül tudjuk webhelyünk konfigurációját lefordítani:

. Először is keressük meg, melyik oldalon bukkan fel a lefordítani kívánt beállításszöveg a webhely eredeti nyelvén. Például a webhely nevének lefordítását ott kezdjük, ahol az alapértelmezett nyelven, magyarul is meg kell adnunk (tipp: lásd a <<config-basic>> szakaszt).

. Ha ez megvan, akkor az eredeti nyelv szerkesztőoldala mellett találni fogunk egy „Fordítás” vagy hasonló hivatkozást, fület vagy gombot.

. Erre kattintva egy nyelvválasztó oldalra jutunk, ami felsorolja a webhelyen pillanatnyilag engedélyezett nyelveket. Válasszunk egyet közülük.

. Töltsük ki a megjelenő űrlapot értelemszerűen, és mentsük el.

A legtöbb webhelykonfiguráció ilyen egyszerűen lefordítható. Ez alól azonban kivétel a nézetek (melyet az alaprendszer _Views_ modulja biztosít) lefordítása, mivel ennek űrlapja nem csupán ilyen egyszerű, hanem összetett, alá-fölé rendelt szerkezetű. A következőkben a _Receptek_ listaoldalának példáján keresztül végigvesszük annak lépéseit, hogy hogyan kell egy nézetet lefordítani.

. Válasszuk ki a _Kezelés_ adminisztrátori menüben a _Felépítés_ > _Nézetek_ menüpontot (vagy a címsorban adjuk meg az _admin/structure/views_ útvonalat).

. Keressük ki a _Receptek_ (angolul _Recipes_) nézetet, és a sorának a végén a lenyíló gomb lehetőségei közül válasszuk a „Fordítás”-t.

. Kattintsunk a _Hozzáadás_ gombra a _spanyol_ nyelv sorában. A _Receptek nézet spanyol nyelvű fordításának hozzáadása_ oldal jelenik meg.

. Ezen az oldalon számos egymásba ágyazott, lenyitható keretet látunk. Válasszuk ki a _Megjelenítések_ > _Mester megjelenítési beállítások_ > _Receptek alapértelmezett megjelenítési lehetőségei_ keretet. Itt tudjuk a megjelenítő nevét lefordítani: a _Cím megjelenítése_ mezőbe írjuk be a „Receptek” helyett, hogy „Recetas”.

. Ezután egy szinttel mélyebben, a _Felfedett űrlap_ keretben nyissuk ki az _Alaphelyzet beállítások_ keretet. Itt tudjuk a _Beküldés gomb felirata_ mezőbe (aminek alapértelmezett értéke magyarul „Alkalmaz”) beírni, hogy mi legyen a gomb felirata spanyolul: „Applicar”. A többi gomb nálunk nem fog megjelenni a nézet szűrőjében, ezért ebben a keretben a többi gombfeliratot hagyhatjuk érintetlenül.

+
--
// Exposed form options for Recipes view.
image:images/language-config-translate-recipes-view.png["A Receptek nézet lefordítása",width="100%"]
--

. Továbbra is a _Receptek alapértelmezett megjelenítési lehetőségei_ keretben most a _Szűrők_ csoportot nyissuk ki, azon belül pedig az _(Üres) Taxonómiakifejezés-azonosító_ > _Ezt tartalmazók keresése… Felfed_ keretben a _Felirat_ beállítását cseréljük annak spanyol megfelelőjére, azaz „Encontrar recetas usando…​”-ra.

. Kattintsunk a _Fordítás mentése_ gombra.

. Végezetül ellenőrzésképpen menjünk webhelyünk Receptek oldalára, kapcsoljunk át spanyol nyelvre a nyelvválasztó blokkban, így meggyőződhetünk róla, hogy az imént szerkesztett három felirat immár valóban spanyolul jelenik meg.

==== Az ismeretek elmélyítése

* Korábban, a <<views-block>> részben a Receptek nézetnek már létrehoztunk az Oldal megjelenítése mellett egy Blokk típusút is. Gyakorlásképpen fordítsuk le ennek a címét!

* Szintén könnyen érhetünk el sikerélményt az Árusok nézet címének lefordításával.

* Nem csak a nézetek környékén találunk lefordítható konfigurációelemeket. Íme néhány példa, hogy webhelyszerte mennyi helyen fordulnak elő:

** Webhelyünk nevének lefordítását a _Kezelés_ adminisztrátori menüben a _Konfiguráció_ > _Rendszer_&nbsp;> _Alapvető webhelybeállítások_ (vagy a címsorban az _/admin/config/system/site-information/translate_) oldalon a Fordítás fülön tehetjük meg.

** A kapcsolatfelvételi űrlapot is lefordíthatjuk: a _Kezelés_ > _Felépítés_ > _Kapcsolatfelvételi űrlapok_ (vagy a címsorban _admin/structure/contact_) oldalon kattintsunk bármelyik sor végén a lenyíló gomb _Fordítás_ pontjára.

** A menük lefordítása az eddigiekhez kicsit hasonló is, meg nem is. Maga a menü neve konfigurációnak számít, ezért lefordítása szintén így lehetséges: a _Kezelés_ > _Felépítés_ > _Menük_ (vagy címsorban _admin/structure/menu_) oldalon kattintsunk a lenyíló gomb _Fordítás_ pontjára a kívánt menü sorában.

** Az egyes menüelemek azonban tartalomnak számítanak (azaz nem konfigurációnak), ezért lásd a <<language-content-config>> témakört. Ha az itt leírt módon a beállítás megtörtént, akkor az előbbi, _Kezelés_ > _Felépítés_ > _Menük_ (vagy a címsorban _admin/structure/menu_) oldalon kattintsunk a _Menü szerkesztése_ lehetőségre, ahol az egyes menüpontokat már fordítani tudjuk.

** Egy tartalomtípus mezőinek címkéit úgy tudjuk lefordítani, ha a _Kezelés_ > _Felépítés_ > _Tartalomtípusok_ (vagy címsorban _admin/structure/types_) oldalon a _Mezők kezelése_ gombra kattintunk, majd a fordítani kívánt mező sorában a _Fordítás_ opciót választjuk a lenyíló gombról.

* Ne csak a webhely beállításait (konfiguráció), hanem tartalmát is fordítsuk le a <<language-content-translate>> témakörben leírtakat követve.

// ==== Kapcsolódó témák

==== Videó

// Video from Drupalize.Me.
video::https://www.youtube-nocookie.com/embed/j2GZdJIOo_I[title="A webhelybeállítások lefordítása"]

// ==== Egyéb források

*Közreműködők*

Írta: https://www.drupal.org/u/batigolix[Boris Doesborg]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
