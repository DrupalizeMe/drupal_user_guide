[[structure-reference-fields]]

=== Alapfogalom: hivatkozásmezők

[role="summary"]
A hivatkozott mezők fogalmának megismerése, valamint néhány gyakran használt fajtájuk bemutatása.

(((Entitáshivatkozás,áttekintés)))
(((Entitáshivatkozás,tartalom)))
(((Entitáshivatkozás,taxonómiakifejezés)))
(((Entitáshivatkozás,felhasználó)))
(((Mező,hivatkozás)))
(((Mező,tartalmi hivatkozás)))
(((Mező,taxonómiai kifejezésre hivatkozás)))
(((Mező,felhasználóra hivatkozás)))
(((Taxonómiakifejezésre hivatkozó mező,áttekintés)))
(((Felhasználóra hivatkozó mező,áttekintés)))
(((Tartalmi hivatkozás mező,áttekintés)))

==== Szükséges előismeretek

<<planning-data-types>>

==== Mit nevezünk hivatkozott mezőnek?

A mezőhivatkozás tulajdonképpen nem más, mint kapcsolat egy entitás és egy vagy több másik entitás között. Az összekapcsolt entitások akár egyforma, akár eltérő entitástípus alá is tartozhatnak. A gyakorlatban az alábbi három mezőhivatkozás fordul elő a legtöbbször:

Tartalmi entitások hivatkozása::
  Amikor a webhely egy tartalmi egységére történik a hivatkozás, például a termelői piac webhelyünkön összeköthetjük a recepteket az azokat feltöltő árusok bemutatkozó oldalaival. Ehhez nem kell mást tennünk, mint a _Recept_ tartalomtípushoz felvennünk egy mezőhivatkozást, amit elnevezhetünk „Beküldő árus adatlapja” néven.

Taxonómiakifejezésre hivatkozás::
  A tartalmak címkézésére, kategorizálására használatos taxonómia-szótárak elemei ugyanígy hivatkozhatóak. Előbbi példánknál maradva a recepteket hozzákapcsolhatjuk az egyes összetevőikhez. Ezt úgy érhetjük el, hogy szintén a _Recept_ tartalomtípushoz felveszünk egy másik hivatkozott mezőt is, amit „Szükséges hozzávalóknak” nevezünk el. Ez pedig az _Összetevők_ nevű szótárra fog mutatni.

Felhasználóra való hivatkozás::
  Olyan mező, ami a webhelyen regisztrált felhasználókra hivatkozik. Az említett recepteket hozzákapcsolhatjuk bizonyos szakácsokhoz is. Ez is könnyen megvalósítható, ha ugyanehhez a _Recept_ tartalomtípushoz felveszünk egy harmadik, felhasználókra hivatkozó mezőt is.

==== Kapcsolódó témák

<<structure-taxonomy>>

//==== Egyéb források


*Közreműködők*

Írta és szerkesztette: https://www.drupal.org/u/surendramohan[Surendra Mohan] és https://www.drupal.org/u/jojyja[Jojy Alphonso] (http://redcrackle.com[Red Crackle]). Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
