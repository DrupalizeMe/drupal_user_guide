[[preface-reporting]]

=== Hibajelentés

[role="summary"]
A Kézikönyvvel kapcsolatos észrevételek, hibák vagy bármilyen általános visszajelzés küldése a készítők felé.

==== Célkitűzés

E témakörben áttekintjük, milyen fajta hibákat lehet jelenteni:

* Ha a leírt információk pontatlanok, helytelenek, vagy nem a legjobb gyakorlatot követik.
* Egy leírásban szereplő lépések nem működnek a gyakorlatban.
* Ha a valóság eltér az illusztrációként használt képernyőképektől vagy a bemutatott felhasználói felülettől.
* Nehezen érthető megfogalmazás.
* A szövegben vannak olyan részek, ahol egy képernyőkép vagy áttekintőtáblázat segíthet a leírtak jobb megértésében.
* Nem (eléggé) kifejtett szakkifejezések.
* Rosszul, hiányosan feltüntetett előfeltételek a témakör elején (akár ismeretbeli, akár a próbawebhely állapotát érintően).
* Gépelési, helyesírási, nyelvtani, stilisztikai vagy formázási hibák.
* Nem működő hivatkozások.

// ==== Szükséges előismeretek

// ==== Webhely előfeltételei

==== Lépések

. Jegyezzük fel, hogy pontosan hol, melyik témakörnél találtuk a problémát.

. Jelentkezzünk be a https://www.drupal.org/user/login[Drupal.org]-on. Ha még nincs felhasználói fiókunk, regisztráljunk.

. Nyissuk meg a _User Guide_ https://www.drupal.org/project/issues/user_guide[projekt oldalát].

. A duplikált hibajelentések elkerülése érdekében először győződjünk meg róla, hogy saját észrevételünkről más nem vett-e már fel hibajelzést:
  * Ha csak kevés nyitott feladat van, akkor szemmel fussuk át a _Summary_ oszlopot, hogy valamelyik leírása nem egyezik-e esetleg a miénkkel. Ehhez néha szükség lehet egy-egy feladat megnyitására – a _Summary_ oszlopban a címre kattintva – , hogy belepillantsunk a részleteibe.
  * Ha a nyitott feladatok listája hosszú, akkor megadhatunk egy keresési kulcsszót (ami az észrevételünket jól jellemzi), vagy rákereshetünk annak a témakörnek a címére, ahol a problémát véljük. A kereséssel leszűkített találatok leírását ismét fussuk át, vagy kattintsunk rá néhányra, és olvassuk el őket.

. Ha ily módon meggyőződtünk róla, hogy még nincs a miénkhez hasonló feladat felvéve, akkor kattintsunk a _Create a new issue_ gombra, és a megjelenő űrlapot töltsük ki az alábbiak szerint:
+
[width="100%",frame="topbot",options="header"]
|================================
| Mező neve | Magyarázat | Javasolt kitöltés
| Title (_Cím_) | Rövid összefoglalója annak, hogy mit tapasztaltunk | A „Tartalomtípus hozzáadása” útmutató lépései nem működnek
| Category (_Kategória_) | A jelenteni kívánt észrevétel fajtája | Bug report (azaz hibajelentés)
| Version (_Verzió_) | A Kézikönyv azon kiadása, amelyben a hibát észleltük | 8.x-2.x-dev
| Issue summary (_Feladat kifejtése_) | Az általunk észlelt jelenség részletes kifejtése | A „Tartalomtípusok létrehozása” témakör 3. lépésénél amikor a „Mentés” gombra kattintok, a következő hibaüzenetet kapom...
|================================

. Olvassuk át újra a _Title_ és _Issue summary_ mezőkbe beírt szövegünket, hogy ellenőrizzük, valóban minden szükséges információt megemlítettünk:
  * A tapasztalt probléma alapos ismertetését.
  * Annak a témakörnek a nevét, ahol észleltük.
  * Ha nem angolul olvassuk a Kézikönyvet, akkor a nyelv megnevezését.
  * Ha a kézikönyvet egy webhelyen olvassuk, akkor egy linket arra a weboldalra, ahol észleltük a problémát.

. Kattintsunk a _Save_ („Mentés”) gombra a feladat létrehozásához.

. Néhány nap múlva jöjjünk vissza, és ellenőrizzük, érkezett-e válasz a jelzésünkre. Ha a User Guide projekt valamelyik felelőse további részleteket kér tőlünk a hibajelentésükkel kapcsolatban, akkor lehetőségeinkhez mérten igyekezzünk segíteni további információkkal.

//==== Az ismeretek elmélyítése

//==== Kapcsolódó témák

// ==== Egyéb források


*Közreműködők*

Írta: https://www.drupal.org/u/jhodgdon[Jennifer Hodgdon]. Fordította: https://www.drupal.org/u/balu-ertl[Balu Ertl] (https://www.drupal.org/brainsum[Brainsum]).
