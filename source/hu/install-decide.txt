[[install-decide]]

=== Alapfogalom: Lehetőségek az alaprendszer letöltésére és telepítésére

[role="summary"]
Overview of methods you can use to download the core software.

(((Letöltés,alaprendszer)))
(((Telepítés,alaprendszer)))
(((Alaprendszer,letöltés)))
(((Alaprendszer,telepítés)))

==== Szükséges előismeretek

* <<install-tools>>
* <<install-requirements>>
* <<understanding-distributions>>

==== Lehetőségek az alaprendszer letöltésére

Webhelyünk felépítése a Drupal szoftver beszerzésével kezdődik. Ennek azonban több módja is van, ezért képességeinktől vagy terveinktől függően az alábbi gyakori lehetőségek közül választhatunk:

Kipróbálhatjuk egy szolgáltató ingyenes lehetőségét::
  Igénybe vehetünk egy online szolgáltató által kínált bemutatót, ami körülbelül negyed óra alatt telepíthető. Ehhez lásd a https://www.drupal.org/try-drupal[Try Drupal] (azaz „Drupal kipróbálása”) című oldalt a Drupal.org-on angol nyelven.

Indulhatunk a tárhelyszolgáltatónk „egykattintásos” telepítésével::
  Ha már előfizettünk egy tárhelyszolgáltatónál, akkor lehet, hogy ők is biztosítanak funkciót az olyan CMS-ek telepítésére, mint a Drupal. Ekkor a saját környezetükről általában külön leírást adnak, de az is megeshet, hogy „egykattintásos” telepítési lehetőséget is biztosítanak. Ha még nem kötöttünk szerződést egyik tárhelyszolgáltatóval sem, akkor hasznos lehet átböngésznünk a https://www.drupal.org/supporters/hosting[Hosting Supporters] (angol nyelvű) oldalon szereplő szolgáltatók listáját, akik biztosan támogatják a Drupal használatát.

Támaszkodhatunk egy előre beállított környezetre::
  Egy ilyen előre beállított környezet vagy virtuális gép már készen tartalmazza a Drupalt és az összes szükséges kiegészítő szoftverelemet hozzá. Az operációs rendszerünktől függően szóba jöhető lehetőségeket https://www.drupal.org/docs/develop/local-server-setup[Drupal.org's Local server setup guide] (azaz „Helyi szerver telepítési útmutató”) című oldalon találjuk angol nyelven.

Használhatjuk a Composer eszközt::
  Ha webhelyünk üzemeltetéséhez tervezzük használni a Drusht (lásd: <<install-tools>>), vagy már előre tudjuk, hogy olyan modulokat fogunk használni, amelyek külső függőségeiket Composerrel kezelik (például _Drupal Commerce_), akkor mindenképp tanácsos már rögtön a legelején a Composer támogatásával telepítenünk a Drupalt. Minderről bővebben lásd a <<install-composer>> szakaszt.

Letölthetjük kézzel a központi oldalról::
  Ha valamelyik közösségi disztribúció keltette fel az érdeklődésünket, ami már magában foglalja az alaprendszert, akkor azt letölthetjük a Drupal.org webhelyről is. Ehhez további útmutatást a <<install-manual>> szakasz tartalmaz.

==== Mit jelent pontosan a telepítés?

A _telepítés_ kifejezés alatt azt értjük, amikor az imént beszerzett forráskódot működésre bírjuk. Ez többek között olyan teendőkön keresztül zajlik, mint az adatbázis létrehozása, a kezdeti beállítások elvégézése és egy adminfiók regisztrálása, hogy majd nekikezdhessünk a webhely építésének.

==== Lehetőségek az alaprendszer telepítésére

Akárcsak az előbb a letöltésnek, a telepítésnek is több módja van, amik közül választhatunk:

Telepítő futtatása a színfalak mögött::
  Ha fentebb egy online demó, vagy a tárhelyszolgáltatónk „egykattintásos” ajánlata mellett döntöttünk, akkor az alaprendszer bizonyára a beavatkozásunk nélkül, automatikusan települ.

Interaktív telepítő futtatása::
  A Drupal alaprendszere tartalmaz egy beépített verázslót, ami lépésről-lépésre végigvezet minket ezen az egyszeri műveleten. Erről bővebben lásd a <<install-prepare>> és <<install-run>> részeket.

Saját demó futtatása::
  Ha már megvan a gépünkön a Drupal letöltve, akkor perceken belül beindíthatjuk: pár utasítás parancssorba való bemásolásával már meg is nyílik a böngészőnkben egy működő bemutatówebhely. Ennek egyetlen előfeltétele, hogy a PHP programozási nyelv már telepítve legyen a számítógépen, mivel annak beépített webszerverét és adatbázis-kiszolgálóját (SQLite) használja. Ennek pontos mikéntjét a <<install-manual>> rész végén olvashatjuk.

Parancssori eszközök::
  Végül, de nem utolsó sorban természetesen az olyan parancssori eszközök, mint például a _Drush_ és _Drupal Console_ is használhatóak a telepítési művelet elvégézésére.

// ==== Related topics

// ==== Additional resources

*Közreműködők*

Írta és szerkesztette: https://www.drupal.org/u/dgorton[Drew Gorton], https://www.drupal.org/u/michaellenahan[Michael Lenahan] (https://erdfisch.de[erdfisch]), https://www.drupal.org/u/jhodgdon[Jennifer Hodgdon] és https://www.drupal.org/u/jojyja[Jojy Alphonso] (http://redcrackle.com[Red Crackle]). Fordította: https://www.drupal.org/u/pandelon[Pandelon].
