[[extend-config-versions]]
=== همگام‌سازی نسخه‌های پیکربندی

[role="summary"]
چگونگی همگام‌سازی نسخه‌های پیکربندی بین سایت توسعه و اصلی با استفاده از افزونه داخلی Configuration Manager.

(((Configuration,synchronizing between development and live site)))
(((Development site,synchronizing with live site)))
(((Live site,synchronizing with development site)))
(((Configuration Manager module,using to synchronize the configuration between a development and live site)))
(((Module,Configuration Manager)))

==== هدف

همگام‌سازی پیکربندی بین سایت توسعه و اصلی.

==== دانش پیشنیاز

* <<understanding-data>>
* <<install-prepare>>
* <<install-dev-sites>>
* <<install-dev-making>>

==== پیشنیازهای سایت

* باید یک نسخه توسعه از سایت اصلی خود داشته باشید. <<install-dev-making>> را مشاهده کنید.

* افزونه داخلی Configuration Manger در هر دو سایت توسعه و اصلی باید نصب گردد. برای دستورالعمل‌های نصب افزونه‌های داخلی <<config-install>> را مشاهده کنید.

* باید پیکربندی یکی از سایت‌های اصلی یا توسعه را تغییر داده باشید (_سایت مبدا_) تا بتوانید روی سایت دیگر تغییرات آن را اعمال کنید (_سایت مقصد_). برای نمونه، می‌توانید یک نوع محتوای جدید به همراه view در سایت توسعه بسازید و زمانی که از عملکرد صحیح آن اطمینان جاصل کردید تغییرات را در سایت اصلی قرار دهید.

* تمام پیکربندی‌هایی که نباید بین سایت مبدا و مقصد همگام‌سازی گردند، حتما باید به صورت متنی در فایل _settings.php_ قرار گیرند و نه در پایگاه‌داده. <<install-dev-making>> را مشاهده کنید.

==== گام‌ها

. در سایت مبدا، از منوی _مدیریت_ به مسیر _پیکربندی_ > _توسعه_ > _همگام‌سازی پیکربندی_ > _خروجی_ (_admin/config/development/configuration/full/export_) بروید.

. روی _خارج‌‌کردن_ کلیک کنید. سایت شما یک فایل بایگانی از تمام پیکربندی‌های خود را تولید می‌کند. فایل را در رایانه خود ذخیره سازید.

. در سایت مقصد، از منوی _مدیریت_ به مسیر _پیکربندی_ > _توسعه_ > _همگام‌سازی پیکربندی_ > _ورودی_ (_admin/config/development/configuration/full/import_) بروید.

. فایل بایگانی پیکربندی دانلود شده را پیدا کرده و روی _آپلود_ کلیک کنید. فایل بایگانی پیکربندی شما در سایت مقصد آپلود شده و به صفحه _همگام‌سازی_ (_admin/config/development/configuration_) با پیامی مبنی بر آپلود فایل مورد نظر، هدایت می‌شوید. 

. اطمینان یابید که تفاوت‌های نشان داده شده در صفحه مطابق با میل شما هستند. ممکن است گزینه‌های پیکربندی را ببینید که اضافه، ویرایش یا حذف شده باشند؛ برای گزینه‌های تغییر یافته، به منظور مشاهده تغییرات می‌توانید روی _مشاهده تغییرات_ کلیک کنید.

. زمانی که از پیکربندی رضایت داشتید، روی _واردکردن همه_ کلیک کرده تا تغییرات پیکربندی اعمال شوند.

==== درک خود را گسترش دهید

* اگر تغییرات ایجاد شده شما تنها شامل یک گزینه پیکربندی می‌شوند (برای نمونه، view)، می‌توانید از ویژگی خروجی/ورودی پیکربندی انفرادی برای اعمال تغییرات خود استفاده کنید. <<extend-deploy>> را مشاهده کنید.

* پس از گامی که پیکربندی کامل را از سایت مبدا وارد کردید، می‌توانید با خارج کردن فایل بایگانی آن از حالت فشرده و اعمال تغییراتش به سیستم کنترل نسخه مانند گیت، تغییرات آن را در سایت اصلی ردیابی کنید. <<install-tools>> را مشاهده کنید.

// ==== Related concepts

// ==== Additional resources

*مشارکت‌کنندگان*

نگارش توسط https://www.drupal.org/u/jhodgdon[Jennifer Hodgdon]

ترجمه توسط https://www.drupal.org/u/novid[Navid Emami]
