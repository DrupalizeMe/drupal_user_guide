[[planning-workflow]]
=== مفهوم: گردشکار ویراستاری

[role="summary"]
مروری بر گردشکار ویراستاری به منظور مدیریت محتوا در یک وبسایت.

(((Editorial Workflow,overview)))
(((Published flag,overview)))
(((Unpublished flag,overview)))
(((Revision,overview)))

==== دانش پیشنیاز

<<understanding-drupal>>

==== گردشکار ویراستاری چیست؟

گردشکار ویراستاری به فرآیندی می‌گویند که سازمان‌ها با تبعیت از آن به ایجاد، بازبینی، ویرایش و انتشار محتوا می‌پردازند.

با توجه به اندازه و فرآیندهای سازمان، چندین نفر با نقش‌های مختلف می‌توانند بخشی از فرآیند باشند. برای نمونه، تولیدکنندگان محتوا اطلاعات را جمع‌آوری کرده و به نگارش در می‌آورند، ویراستاران پس از ویرایش، بازبینی و درخواست تغییر آن به انتشار محتوا می‌پردازند که برای مخاطبین مناسب باشد.

در سایت شما، انواع محتوا شامل یک پرچم انتشار یا عدم‌انتشار هستند که وضعیت آن‌ها را در خود نگاه می‌دارد و هنگام ذخیره هر محتوا می‌توانید برای آن ثبت کنید:

* محتوای منتشرشده برای تمام مخاطبین وبسایت قابل مشاهده هستند.

* محتوای منتشرنشده برای مخاطبین وبسایت قابل مشاهده نیستند، اما توسط کاربران احرازهویت شده که مجوز لازم را داشته باشند قابل دسترسی هستند.

اکثر انواع موجودیت محتوایی از ردگیری نسخه پشتیبانی می‌کنند، در صورتی که توسط مدیر در زیر-شاخه موجودیت  فعال شده باشد. اگر این قابلیت فعال باشد، دروپال پس از هر بازبینی به ذخیره‌سازی نسخه قدیمی محتوا می‌پردازد و درباره تغییرات آن یادداشت‌هایی را ایجاد می‌کند. اینکار به شما اجازه مرور تاریخچه محتوا و بازگشت به یک نسخه قبلی را می‌دهد.

با استفاده از پرچم عدم‌انتشار و بازبینی‌ها، می‌توانید یک گردشکار ویراستاری برای تولیدکنندگان محتوا و ویراستاران بوجود آورید به صورتی که در سایت اصلی بدون نمایش محتوا به مخاطب به ویرایش و بررسی آن بپردازند. زمانی که محتوا آماده انتشار باشد، تنها کاری که باید انجام داد تغییر وضعیت انتشار آن است.

==== موضوعات مرتبط

* <<content-create>>
* <<content-edit>>

==== منابع مطالعاتی

وقتی از محتوای آنلاین صحبت می‌کنیم، سازمان‌ها اغلب می‌خواهند فرآیند پس از انتشار را نیز در نظر بگیرند: تیم‌های محتوایی شاید لازم باشد به بروزرسانی آن بپردازند. برخی سازمان‌ها به گردشکار پیچیده‌تری نیاز دارند به صورتی که مشخص باشد هر نوع محتوا در کجای گردشکار قرار می‌گیرد، نقش‌ها و مجوزهای کاربری آن چیست و از چه وضعیت گردشکاری برای آن استفاده می‌گردد (برای نمونه، پیش‌نویس، نیازمند بازبینی و منتشرشده) .

برای گردشکارهای پیچیده‌تر، شما می‌توانید از مجموعه افزونه‌های https://www.drupal.org/documentation/modules/workbench[Workbench] استفاده کنید.

*مشارکت‌کنندگان*

نگارش و ویرایش توسط  https://www.drupal.org/u/dianalakatos[Diána Lakatos] در https://pronovix.com//[Pronovix] و https://www.drupal.org/u/gdunham[Grant Dunham]

ترجمه توسط https://www.drupal.org/u/novid[Navid Emami]
