[[user-concept]]
=== مفهوم: کاربران، نقش‌ها و مجوزها

[role="summary"]
مروری بر حساب‌های کاربری، مجوزها و نقش‌ها.

(((User,overview)))
(((Role,overview)))
(((User role,overview)))
(((Permission,overview)))
(((Anonymous user,overview)))
(((Authenticated user,overview)))
(((Administrative user account,overview)))

// ==== Prerequisite knowledge

==== کاربران چه کسانی هستند؟

هر کسی که از وبسایت شما بازدید کند یک _کاربر_ است، از جمله خود شما. سه گروه از کاربران وجود دارند:

* کاربرانی که وارد وبسایت نشده‌اند یا _کاربران ناشناس_

* کاربرانی که وارد وبسایت شده باشند یا _کاربران احرازهویت شده_

* حساب کاربری مدیریتی که در زمان نصب اولیه سایت ایجاد شده است یا کاربر شماره ۱. <<user-admin-account>> را مشاهده کنید.

==== مجوزها

توانایی انجام عملیات روی سایت (از جمله مشاهده و ویرایش محتوا و تغییر پیکربندی) توسط _مجوزها_ کنترل می‌شود. هر مجوز دارای نامی است (مانند _مشاهده محتوای منتشرشده_) که یک یا مجموعه کوچکی از عملیات را پوشش می‌دهد. کاربر برای اینکه بتواند عملیات خاصی را در سایت انجام دهد نیازمند مجوز مربوط به آن است؛ مجوزها توسط افزونه‌هایی که عملیات را فراهم می‌کنند، تعریف می‌شوند.

==== نقش‌ها

بجای اینکه مجوزها به صورت تک تک به هر کاربر اختصاص یابد، گروهی از آن‌ها به عنوان _نقش‌ها_ ایجاد می‌گردد. شما می‌توانید یک یا چند نقش در سایت خود تعریف کرده سپس مجوزهای مربوط به هر کدام را تنظیم کنید. مجوزهای مرتبط با کاربران احرازهویت شده و ناشناس در نقش‌های _کاربر احرازهویت شده_ و _کاربر ناشناس_ قرار گرفته‌اند و بر اساس پروفایل نصبی که در زمان نصب وبسایت انتخاب کرده باشید، ممکن است یک نقش _مدیر_ نیز ایجاد شده باشد که به صورت خودکار تمام مجوزها به آن اختصاص می‌یابد.

هر حساب کاربری سایت شما به صورت خودکار شامل نقش _کاربر احرازهویت شده_ می‌باشد و می‌تواند یک یا چند نقش دیگر نیز به آن اضافه کرد. زمانی که یک نقش را به یک حساب کاربری اختصاص می‌دهید، کاربر به محض ورود به سایت تمام آن مجوزها را در اختیار خواهد داشت.

تمرین خوبی است که چندین نقش در سایت خود داشته باشید. در سایت فروشگاه محصولات کشاورزی، ممکن است نقش‌های زیر را بخواهید:

* یک نقش فروشنده که به فروشندگان اجازه ویرایش صفحات خود را می‌دهد

* یک نقش ویراستار محتوا که برای ویرایش عمومی صفحات فروشگاه استفاده می‌شود

* یک نقش مدیر حساب کاربری برای حساب‌های فروشندگان

* نقش _مدیر_ که در زمان نصب بوجود آمده است، برای کاربران پیشرفته‌تری که قصد مدیریت پیکربندی سایت را دارند

==== موضوعات مرتبط

* <<user-new-role>>
* <<user-permissions>>
* <<user-roles>>
* <<user-new-user>>
* <<user-admin-account>>
* <<user-content>>

==== منابع مطالعاتی

* https://www.drupal.org/node/120614[صفحه "کاربران، نقش‌ها و مجوزها" در مستندات جامعه کاربری _Drupal.org_]
* https://www.drupal.org/docs/7/managing-users[صفحه "مدیریت کاربران" در مستندات جامعه کاربری _Drupal.org_]
* https://www.drupal.org/node/1803614[صفحه "نقش‌های کاربری" در مستندات جامعه کاربری _Drupal.org_]

*مشارکت‌کنندگان*

اقتباس توسط https://www.drupal.org/u/mark-lacroix[Mark LaCroix]، https://www.drupal.org/u/jhodgdon[Jennifer Hodgdon] و https://www.drupal.org/u/batigolix[Boris Doesborg] از https://www.drupal.org/node/1803614["نقش‌های کاربری"]

ترجمه توسط https://www.drupal.org/u/novid[Navid Emami]

کپی‌رایت ۲۰۱۷-۲۰۰۰ توسط مشارکت‌کنندگان انفرادی در  https://www.drupal.org/documentation[مستندات جامعه کاربری دروپال]
