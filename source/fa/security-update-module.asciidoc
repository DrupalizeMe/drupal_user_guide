[[security-update-module]]
=== بروزرسانی یک افزونه

[role="summary"]
چگونگی بروزرسانی یک افزونه خارجی با استفاده از رابط مدیریتی یا Drush و اجرای اسکریپت بروزرسانی پایگاه‌داده.

(((Module,updating)))
(((Security update,applying)))
(((Contributed module,updating)))
(((Drush tool,using to update module)))

==== هدف

بروزرسانی یک افزونه خارجی و اجرای اسکریپت _بروزرسانی پایگاه‌داده_.

==== دانش پیشنیاز

* <<security-concept>>
* <<security-cron-concept>>

==== پیشنیازهای سایت

* یک افزونه خارجی نصب شده و یک بروزرسانی نیز برای آن موجود باشد. <<extend-module-install>> و <<security-announce>> را مشاهده کنید.

* اگر سایت شما در دسترس عموم است، ابتدا باید این فرآیند را در یک سایت توسعه آزمایش سپس به سایت اصلی منتقل کنید. <<install-dev-making>> را مشاهده کنید.

* یک پشتیبان کامل از سایت خود ایجاد کنید. <<prevent-backups>> را مشاهده کنید.

* اگر قصد استفاده از رابط کاربری را دارید، افزونه داخلی Update Manager باید فعال باشد. به منظور نصب افزونه‌های داخلی <<config-install>> را مشاهده کنید.

* اگر قصد استفاده از Drush را دارید، <<install-tools>> را مشاهده کنید.

==== گام‌ها

قبل از شروع، به بررسی دستورالعمل‌های بروزرسانی خاص یک افزونه بپردازید. این کار در مورد افزونه‌هایی که از کتابخانه‌های شخص-ثالث استفاده می‌کنند بسیار ضروری است. نیازمندی‌های خاص یک افزونه را قبل از اینکه عملیات بروزرسانی انجام شود، به دقت مطالعه و درک کنید. برای یافتن این دستورالعمل‌ها، پیوند _Read Documentation_ در صفحه پروژه افزونه را بررسی کنید.

برای مشاهده دستورالعمل‌های بیشتر، فایل tar.gz یا zip پروژه را دانلود کنید. فایل را از حالت فشرده خارج کرده و به دنبال _README.txt ، INSTALL.txt و UPGRADE.txt_ باشید. همچنین در صفحه پروژه با کلیک روی نسخه‌ای که دانلود کرده‌اید، یادداشت‌های انتشار مربوط به آن را بازبینی کنید.

// Downloads section of the Admin Toolbar project page on drupal.org.
image:images/security-update-module-release-notes.png["پیوند یادداشت‌های انتشار"]

برای بروزرسانی یک افزونه خارجی می‌توانید از رابط مدیریتی یا Drush استفاده کنید. اگر قصد بروزرسانی یک افزونه سفارشی بجای افزونه خارجی را دارید و پیامی مبنی بر اینکه _نصب افزونه‌ها و قالب‌ها نیازمند دسترسی FTP به سرور است_ را مشاهده کردید، یا گام‌های زیر برای دریافت فایل‌های افزونه به درستی کار نمی‌کنند، گام‌های موجود در <<extend-manual-install>> را دنبال کنید. سپس می‌توانید از گام ۶ مربوط به رابط مدیریتی در قسمت زیر ادامه دهید.

===== استفاده از رابط مدیریتی

. سایت را در حالت نگهداری قرار دهید. <<extend-maintenance>> را مشاهده کنید.

. از منوی _مدیریت_ به مسیر _گزارش‌ها_ > _بروزرسانی‌های موجود_ > _بروزرسانی_ (_admin/reports/updates/update_) بروید.

. افزونه مورد نظر را از فهرست پیدا کرده و انتخاب کنید. روی _دانلود این بروزرسانی‌ها_ برای افزونه کلیک کنید.
+
--
// Update page for theme (admin/reports/updates/update).
image:images/security-update-module-updates.png["بروزرسانی‌های موجود",width="100%"]
--

. روی _ادامه_ کلیک کنید.

. روی _اجرای بروزرسانی‌های پایگاه‌داده_ کلیک کنید. اگر فایل‌های افزونه جدید را به صورت دستی دریافت کرده‌اید، از این گام شروع کرده و با رفتن به نشانی _example.com/update.php_ در مرورگر خود بروزرسانی‌های پایگاه‌داده را اجرا کنید.

. روی _ادامه_ کلیک کرده و تمام بروزرسانی‌ها را اعمال کنید. اسکریپت‌های بروزرسانی پایگاه‌داده اجرا خواهند شد.

. روی _صفحات مدیریتی_ کلیک کرده تا به قسمت مدیریتی سایت خود بازگردید.

. سایت را از حالت نگهداری خارج کنید. <<extend-maintenance>> را مشاهده کنید.

. حافظه موقت را پاکسازی کنید. <<prevent-cache-clear>> را مشاهده کنید.

===== استفاده از Drush

. نام پروژه افزونه مورد نظر خود را پیدا کنید. این نام، آخرین قسمت از نشانی صفحه پروژه است. برای نمونه، اگر نشانی پروژه _https://www.drupal.org/project/admin_toolbar_ باشد، نام آن "admin_toolbar" است.

. دستور زیر را همراه با نام پروژه به عنوان پارامتر اجرا کنید (اگر بیش از یک افزونه برای بروزرسانی دارید، نام پروژه آن‌ها را به صورت پشت سر هم همراه با فاصله وارد کنید):
+
----
drush up admin_toolbar
----

. دستورالعمل‌های روی صفحه را دنبال کنید.

==== درک خود را گسترش دهید

* زمانی که بروزرسانی‌ها به پایان رسیدند، گزارش سایت خود را برای بررسی خطا بازبینی کنید. <<prevent-log>> را مشاهده کنید.

* <<security-update-theme>>

//==== Related concepts

==== منابع مطالعاتی

https://www.drupal.org/node/250790[صفحه "بروزرسانی افزونه‌ها" در مستندات جامعه کاربری _Drupal.org_]

*مشارکت‌کنندگان*

اقتباس توسط https://www.drupal.org/u/batigolix[Boris Doesborgh] و https://www.drupal.org/u/hey_germano[Sarah German] در https://www.advomatic.com[Advomatic] از https://www.drupal.org/node/250790["بروزرسانی افزونه‌ها"]

ترجمه توسط https://www.drupal.org/u/novid[Navid Emami]

کپی‌رایت ۲۰۱۷-۲۰۰۰ توسط مشارکت‌کنندگان انفرادی در  https://www.drupal.org/documentation[مستندات جامعه کاربری دروپال]
