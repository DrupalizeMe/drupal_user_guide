[[structure-view-modes]]
=== مفهوم: حالت‌های نمایشی و قالب‌دهنده‌ها

[role="summary"]
مروری بر حالت‌های نمایشی و قالب‌دهنده‌ها.

(((View mode, overview)))
(((Entity view mode, overview)))
(((Formatter, overview)))
(((Field formatter, overview)))

==== دانش پیشنیاز

<<structure-content-type>>

==== یک حالت نمایشی چیست؟

اینکه چطور یک موجودیت (مانند محتوا، کاربر یا دیدگاه) نمایش داده می‌شود، کاملا به محیطی که در آن قرار می‌گیرد وابسته است. به این محیط یک _حالت نمایشی_ می‌گویند. نمونه‌های آن عبارتند از:

* صفحه کاملی از محتوا به همراه تمام فیلدهای آن
* خلاصه‌ای از محتوا به همراه تصویر کوچک و یک پیوند _بیشتر بخوانید_
* یک پروفایل کاربری کامل به همراه تصویر قابل بزرگنمایی
* یک آواتار از کاربر به همراه نام کاربری و پیوند به پروفایل

هر حالت نمایشی می‌تواند از طریق صفحات مدیریتی پیکربندی شود. برای مشاهده گزینه‌های پیکربندی حالت‌های نمایشی در نوع محتوای محصول، از منوی _مدیریت_ به مسیر _ساختار_ > _انواع محتوا_ (_admin/structure/types_) بروید و روی _مدیریت نمایش_ از فهرست کشویی آن کلیک کنید. در هر حالت نمایشی، تمامی فیلدها می‌توانند پنهان یا مخفی شوند، و در صورت نمایش داده شدن، می‌توانید قالب‌دهنده آن فیلد را پیکربندی کنید.

==== یک قالب‌دهنده فیلد چیست؟

یک قالب‌دهنده فیلد تنظیمی است برای نحوه نمایش مقدار آن فیلد. برای نمونه، فیلدهای متنی طولانی می‌توانند به صورت کامل یا خلاصه نمایش یابند و فیلدهای مرجع عبارت دسته‌بندی می‌توانند به صورت ساده یا همراه با پیوند به صفحه مربوطه نمایش یابند. برای مشاهده قالب‌دهنده‌های فیلد نوع محتوای محصول، به صفحه _مدیریت نمایش_ آن مراجعه کنید.

==== موضوعات مرتبط

* <<structure-content-type>>
* <<structure-content-display>>

==== منابع مطالعاتی

https://www.drupal.org/node/1577752[صفحه "حالت‌های نمایشی" در مستندات جامعه‌کاربری _Drupal.org_]

*مشارکت‌کنندگان*

اقتباس توسط https://www.drupal.org/u/batigolix[Boris Doesborg] از https://www.drupal.org/node/1577752["حالت‌های نمایشی"]

ترجمه توسط https://www.drupal.org/u/novid[Navid Emami]

کپی‌رایت ۲۰۱۷-۲۰۰۰ توسط مشارکت‌کنندگان انفرادی در  https://www.drupal.org/documentation[مستندات جامعه کاربری دروپال]
