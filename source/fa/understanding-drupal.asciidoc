[[understanding-drupal]]
=== مفهوم: دروپال به عنوان یک سیستم مدیریت محتوا

[role="summary"]
مروری بر دروپال و دلایلی که برای انتخاب سیستم مدیریت محتوا مناسب است.

(((CMS (Content Management System),overview)))
(((Content Management System (CMS),overview)))
(((Drupal content management system,overview)))
(((Drupal content management system,server requirements)))
(((Drupal core,overview)))
(((Drupal.org website,downloading modules and themes from)))

//==== Prerequisite knowledge

==== سیستم مدیریت محتوا چیست؟

سیستم مدیریت محتوا (CMS) نرم‌افزاری است که به کاربران اجازه افزودن، انتشار، ویرایش و حذف محتوای یک وبسایت را با استفاده از مرورگر وب موجود در گوشی هوشمند، تبلت یا رایانه رومیزی می‌دهد. معمولا، نرم‌افزار CMS به یک زبان اسکریپتی نوشته می‌شود و اسکریپت‌های آن روی رایانه‌ای که پایگاه‌داده و سرور وب نیز در آن است، نصب می‌گردد. محتوا و تنظیمات وبسایت معمولا در پایگاه‌داده ذخیره می‌شوند و به ازای درخواست هر صفحه‌ای که به سرور وب می‌شود، اسکریپت اطلاعات مورد نیاز را از پایگاه‌داده و _فایل‌های ایستا_ (فایل‌های تصویری، جاوااسکریپت، CSS که جزوی از CMS هستند یا به آن وارد شده‌اند) ترکیب می‌کند تا صفحه مورد نظر ساخته شود.

ترکیب سیستم‌عاملی که CMS روی آن اجرا می‌شود، زبان برنامه‌نویسی که به آن نوشته شده، پایگاه‌داده‌ای که اطلاعات آن را ذخیره می‌کند و سرور وبی که درخواست‌های دریافتی را پردازش می‌کند با نام _پشته_ شناخته می‌شود؛ متداول‌ترین ترکیب سیستم‌عامل لینوکس، سرور وب Apache، پایگاه‌داده MySQL و زبان برنامه‌نویسی PHP با نام _LAMP Stack_ شناخته می‌شود.

==== دروپال چیست؟

دروپال یک CMS انعطاف‌پذیر بر اساس پشته LAMP است، به همراه طراحی ماژولار که امکان افزودن و حذف قابلیت‌ها را با نصب و حذف _افزونه‌ها_ و امکان تغییر ظاهر وبسایت را با نصب و حذف _قالب‌ها_ دارد. دانلود دروپال، که با نام هسته شناخته می‌شود، شامل اسکریپت‌های PHP برای اجرای قابلیت‌های اولیه CMS است، به همراه برخی افزونه‌ها و قالب‌ها و بسیاری فایل‌های جاوااسکریپت و CSS و تصویر. بسیاری از افزونه‌ها و قالب‌های اضافی می‌توانند از طریق وبسایت https://www.drupal.org[_Drupal.org_] دانلود شوند.

دروپال همچنین می‌تواند در بسترهای دیگری نیز استفاده شود:

* سیستم عامل می‌تواند ویندوز یا مکینتاش باشد، بحای لینوکس.

* سرور وب می‌تواند Nginx یا IIS باشد بجای آپاچی.

* پایگاه‌داده می‌تواند PostgreSQL یا SQLite باشد بجای MySQL یا جایگزین‌های مبتنی بر آن مانند MariaDB یا Percona.

سایر سیستم عامل‌ها، سرورهای وب و پایگاه‌داده‌ها نیز می‌توانند استفاده شوند؛ اگرچه، اسکریپت‌هایی که نرم‌افزار از آن استفاده می‌کند به زبان PHP هستند که غیر قابل تغییر باقی می‌مانند.

==== دلایل استفاده از دروپال چیست؟

هنگام ساخت یک وبسایت، می‌توانید از بین بسته‌های CMS و سرویس‌های میزبانی مختلف انتخاب کنید، CMS خود را بسازید یا سایت را بدون استفاده از آن پیش ببرید. اینجا چند دلیل ذکر شده‌اند که برای انتخاب دروپال ممکن است موثر باشند:

* ساخت یک سایت کوچک با صفحات ایستا HTML کار دشواری نیست و به راحتی می‌توانید اینکار را انجام دهید. برپایی یک سایت با CMS معمولا به زمان اولیه بیشتری نیاز دارد که مزیت‌هایی مانند ویرایش آنلاین (برای نویسندگان با تجربه کاری کمتر)، یکپارچگی (دشواری کار با فایل‌های ایستا در سایت‌های بزرگ‌تر) و امکان استفاده از قابلیت‌های پیچیده‌تر پایگاه‌داده را شامل می‌شود.

* برخی نرم‌افزارهای CMS خاص-منظوره هستند؛ برای نمونه، بسته‌ها و خدمات میزبانی وجود دارند که با استفاده از آن‌ها می‌توانید یک وبلاگ یا وبسایت باشگاه عضویت را بسازید. دروپال، از طرف دیگر، یک CMS همه-منظوره است. اگر قصد ساخت یک سایت خاص-منظوره را دارید شاید بخواهید از یک CMS خاص-منظوره استفاده کنید؛ با این حال، اگر سایت شما خارج از شرایط خاص-منظوره باشد بهتر است که از یک CMS همه-منظوره استفاده کنید.

* ساخت نرم‌افزار CMS خود کار جالبی به حساب می‌آید. اگرچه، استفاده از یک CMS همه-منطوره مانند دروپال  به عنوان نقطه آغاز انتخاب خوبی است، چرا که قابلیت‌های پایه در یک CMS (مانند حساب‌های کاربری و مدیریت محتوا) هزاران ساعت از تلاش توسعه‌دهندگان را به دنبال دارد، به همراه سالیان درازی که این قابلیت‌ها بررسی، عیب‌های آن برطرف و امنیت آن تقویت شده‌اند.

* برخی بسته‌های نرم‌افزاری CMS مجوز گران قیمتی به همراه دارند. برخی هم که رایگان هستند یا نسخه‌ای رایگان را شامل می‌شوند به شما اجازه تغییر و توسعه را بنا به مجوزهای مخدودکننده خود نمی‌دهند. شاید بخواهید از بسته‌ای (مانند دروپال) استفاده کنید که مجوز نرم‌افزاری محدودکننده‌ای نداشته باشد و توسط جامعه‌کاربری بزرگی توسعه یابد. برای اطلاعات بیشتر در این رابطه <<understanding-project>> را مشاهده کنید.

==== موضوعات مرتبط

* <<understanding-modules>>
* <<understanding-themes>>
* <<understanding-distributions>>
* <<understanding-project>>

==== منابع مطالعاتی

* https://www.drupal.org/docs/8/understanding-drupal-8/overview[مروری بر دروپال]

* https://www.drupal.org/about/faq[صفحه "پرسش‌های متداول" در _Drupal.org_]

* https://www.drupal.org/case-studies[صفحه "موارد مطالعاتی" در _Drupal.org_]

* https://en.wikipedia.org/wiki/Content_management_system[صفحه "سیستم مدیریت محتوا" در ویکیپدیا]

* https://en.wikipedia.org/wiki/Modular_design[صفحه "طراحی ماژولار" در ویکیپدیا]

*مشارکت‌کنندگان*

نگارش و ویرایش توسط https://www.drupal.org/u/kvantomme[Kristof van Tomme] در https://pronovix.com/[Pronovix] به همراه https://www.drupal.org/u/michaellenahan[MichaelLenahan] در https://erdfisch.de[erdfisch] و https://www.drupal.org/u/jhodgdon[Jennifer Hodgdon]

ترجمه توسط https://www.drupal.org/u/novid[Navid Emami]
