[[user-admin-account]]
=== مفهوم: حساب کاربری ۱

[role="summary"]
مروری بر حساب کاربری ۱ که به نام root یا مدیر نیز شناخته می‌شود.

(((User,root)))
(((User,user one)))
(((User,administrative)))
(((Security,user one account)))

==== دانش پیشنیاز

<<user-concept>>

==== حساب کاربری ۱ چیست؟

هنگام نصب سایت خود، اولین حساب کاربری ایجاد شده است. هر حساب کاربری در حقیقت شامل یک شناسه عددی است، از آنجا که شناسه این کاربر یک است به عنوان حساب _کاربری ۱_ شناخته می‌شود. این حساب کاربری بخصوصی است، چرا که جدا از نقش اختصاص یافته به آن، هر کسی که با این حساب وارد شود تمام مجوزهای لازم برای عملیات روی وبسایت را دارد، از جمله مشاهده و ویرایش تمام محتوا، ویرایش هر حساب کاربری، تغییر پیکربندی سایت، نصب و حذف افزونه‌ها و اجرای اسکریپت بروزرسانی.

به دلیل سطح نامحدود دسترسی این کاربر، برخی افراد از آن به عنوان کاربر _root_ یاد می‌کنند، مشابه با حساب کاربری "root" در لینوکس و سایر سیستم عامل‌ها که تمام مجوزهای لازم را در اختیار دارد.

بهتر است که برای هر کاربر مدیر حساب جداگانه‌ای بوجود بیاید، که نقش _مدیر_ به آن‌ها اختصاص می‌یابد بجای اینکه با حساب کاربری ۱ و تمام مجوزهای لازم وارد وبسایت گردند. دلایل مختلفی برای اینکار وجود دارد:

* برخی عملیات و بروزرسانی‌های روی سایت در فایل‌های گزارش ثبت می‌گردند و اگر هر فردی از حساب کاربری مشابهی استفاده کند تشخیص اینکه عملیات را چه کسی انجام داده است دشوار می‌شود.

* مجوزهای نقش _مدیر_ به منظور امنیت بیشتر در مقایسه با حساب کاربری ۱ قابل تغییر هستند، به صورتی که کاربران به صورت ناخواسته دست به تغییرات ویژگی‌های اصلی سایت نزنند.

* مسئولیت‌پذیری افراد روی سایت در گذر زمان تغییر می‌کند. با حساب‌های کاربری عادی، اینکار با اختصاص یا عدم اختصاص نقش‌های مختلف به حساب آنان صورت می‌گیرد. اگر همه آن‌ها از حساب کاربری ۱ استفاده کنند، این کار دشوارتر می‌شود.

* در برخی سایت‌ها، نویسنده محتوا یا دیدگاه‌ها نمایش داده یا ردیابی می‌شود و اگر هر فردی برای ایجاد محتوا از یک حساب مشابه استفاده کند، تشخیص اینکه چه کسی محتوا را ایجاد کرده است دشوار می‌گردد.

امکان حذف حساب کاربری ۱ از طریق رابط مدیریتی وبسایت وجود ندارد. اگرچه با استفاده از پرس و جوهای پایگاه‌داده می‌توان اینکار را انجام داد، اما احتمالا بروز خطا در سایت بالا می‌رود و اینکار توصیه نمی‌گردد.

//==== Related topics

==== منابع مطالعاتی

https://www.drupal.org/node/22284[صفحه "حساب‌ها و نقش‌های کاربری" در مستندات جامعه کاربری _Drupal.org_]

*مشارکت‌کنندگان*

نگارش و ویرایش توسط by https://www.drupal.org/u/mark-lacroix[Mark LaCroix] و https://www.drupal.org/u/jhodgdon[Jennifer Hodgdon]

ترجمه توسط https://www.drupal.org/u/novid[Navid Emami]
