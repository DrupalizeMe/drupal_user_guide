[[prevent-backups]]
=== مفهوم: پشتیبان‌گیری از داده

[role="summary"]
مروری بر پشتیبان‌گیری از داده و اینکه چه چیزهایی باید شامل آن شود.

(((Backup,overview)))
(((Content,backing up)))
(((File,backing up)))
(((Database,backing up)))

==== دانش پیشنیاز

* <<understanding-drupal>>
* <<install-prepare>>

==== پشتیبان‌گیری از سایت چیست؟

اگر اتفاقی برای سرور، که سایت و داده‌هایش روی آن قرار دارد، بیفتد یا اگر شما دسترسی خود به سرور را از دست دهید، بخش یا تمامی از داده‌های سایت شما از بین می‌رود. همچنین ممکن است در صورت نفوذ به سایت یا بی احتیاطی یکی از کاربران مدیریتی در نگهداری از داده‌ها، تمام داده‌های خود را از دست بدهید. به منظور پیشگیری از سناریوهایی احتمالی، که منجر به از دست رفتن داده می‌شود، پشتیبان‌گیری مداوم از سایت کار بسیار مهمی است به طوری که این فایل‌های پشتیبان در مکان دیگری بجز سرور قرار بگیرند.

تعداد دفعات پشتیبان‌گیری از سایت و چگونگی انجام آن، بستگی به شرایط تغییر داده در سایت شما دارد. اگر داده سایت شما به صورت روزانه و چندین مرتبه تغییر می‌کند بهتر است که عملیات پشتیبان‌گیری نسبت به حالتی که این داده‌ها کمتر تغییر می‌کنند متفاوت باشد. به یاد داشته باشید که زمان بین بروز مشکل در سایت و آگاهی شما از آن مهم است، پس بجای اینکه یک فایل پشتیبان را هر دفعه بازنویسی کنید، بهتر است که چندین فایل پشتیبان در فاصله‌های زمانی گوناگون وجود داشته باشند تا عملیات بازیابی اطلاعات با آسانی بیشتر انجام شود.

همچنین قالبی که از آن برای نگهداری فایل‌های پشتیبان استفاده می‌کنید را به یاد داشته باشید، چرا که تنها از آن می‌توانید در زمان بازیابی بهره ببرید. بهتر است چندین سناریو مختلف از بین رفتن داده را آزمایش کنید تا اطمینان یابید در زمان بروز حادثه، عملیات بازیابی به درستی انجام می‌شود.

به منظور ایجاد پشتیبان‌گیری کامل از سایت خود، نیاز است فایل‌های زیر را رونوشت بگیرید:

* داده‌های موجود در دایرکتوری _sites_ از جمله فایل _sites/default/settings.php_.

* داده‌های موجود در پایگاه‌داده سایت. برخی از جدول‌ها می‌توانند پاکسازی (truncate) شوند از جمله آن‌هایی که شامل حافظه موقت یا اطلاعات ورودی کاربران هستند، اما پشتیبان‌گیری کامل از تمام پایگاه‌داده راهی ایمن‌تر است.

* فایل‌های آپلود شده، از جمله تصاویر و فایل‌های ضمیمه. مکان این فایل‌ها قابل پیکربندی است؛ مکان استاندارد این فایل‌ها دایرکتوری _sites/default/files_ است. از منوی _مدیریت_ به مسیر _پیکربندی_ > _رسانه_ > _فایل سیستم_ (_admin/config/media/file-system_) رفته تا مکان آپلود فایل‌ها را تنظیم کنید. برای تغییر آن‌ها، نیاز است فایل _settings.php_ را ویرایش کنید.

* افزونه‌ها، قالب‌ها و تمام فایل‌های دروپال که سفارشی‌سازی کرده‌اید. می‌توانید افزونه‌ها و قالب‌های سفارشی‌سازی شده را در دایرکتوری‌های _modules_ و _themes_ پیدا کنید. برخی افراد ترجیح می‌دهند تمام فایل‌های دروپال را بجای بخشی از فایل‌های مشخص پشتیبان‌گیری کنند، از جمله هسته و تمام افزونه‌ها و قالب‌های خارجی (که در زمان بازیابی می‌توانید دوباره آن‌ها را دانلود کنید).

به منظور اطمینان از صحت عملیات پشتیبان‌گیری می‌توانید یک نسخه از سایت توسعه را با استفاده از آن راه‌اندازی کنید. <<install-dev-making>> را مشاهده کنید.

==== موضوعات مرتبط

* <<security-update-core>>
* <<install-dev-making>>
* <<prevent-cache>>

==== منابع مطالعاتی

* https://www.drupal.org/docs/7/backing-up-and-migrating-a-site/backing-up-a-site[صفحه "پشتیبان‌گیری از یک سایت" در مستندات جامعه کاربری _Drupal.org_]

* استفاده از https://www.drupal.org/project/backup_migrate[افزونه خارجی Backup and Migrate] به منظور پیاده‌سازی پشتیبان‌گیری خودکار از فایل‌های سایت، پایگاه‌داده و کاربران.

*مشارکت‌کنندگان*

نگارش توسط https://www.drupal.org/u/jhodgdon[Jennifer Hodgdon]

ترجمه توسط https://www.drupal.org/u/novid[Navid Emami]
