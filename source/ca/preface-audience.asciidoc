[[preface-audience]]

=== Audiència i objectius

[role="summary"]
Entendre el públic objectiu d'aquesta guia, i el que n'aprendran d'ella.

Aquesta guia va ser escrita principalment per a les persones amb un coneixement
mínim del sistema de gestió de continguts Drupal. Els temes els ajudaran a
convertir-se en expert en la instal·lació, l'administració, la creació de llocs,
i/o a mantenir el contingut d'un lloc web basat en el Drupal. La guia també està
dirigida a persones que ja tenen alguna experiència amb una versió actual o
passada del Drupal, i desitgen ampliar el ventall de les seves habilitats i
coneixements o actualitzar-los a la versió actual.

Aquesta guia assumeix que ja heu decidit que voleu aprendre i utilitzar
el Drupal. Si necessiteu més informació abans de decidir-vos, consulteu
<<understanding-drupal>>.

Depenent de quins aspectes del Drupal voleu aprendre, necessitareu coneixements
bàsics per entendre aquesta guia: es donen per suposats coneixements generals
d'Internet, i la guia se centra en com utilitzar el programari en si. Per
exemple, les seccions sobre la instal·lació del Drupal en un servidor web donen
per fet que podeu obtenir allotjament web i trobar la manera de transferir
fitxers al vostre servidor web escollit. De la mateixa manera, les seccions
sobre la gestió de continguts assumeixen que podeu entrar en un lloc web i
omplir un formulari.

Després de llegir aquesta guia, heu de ser capaços de:

* Planificar l'arquitectura de continguts per a un lloc basat en el Drupal

* Construir el lloc que heu planejat

* Gestionar i administrar el vostre lloc

* Comprendre la documentació i les entrades de blocs sobre temes no tractats
aquí, per ampliar els vostres coneixements i habilitats

* Connectar amb la comunitat del Drupal d'arreu del món


*Atribucions*

Escrit per https://www.drupal.org/u/jhodgdon[Jennifer Hodgdon]. Traduït per
https://www.drupal.org/u/ckrina[Cristina Chumillas] i revisat per
https://www.drupal.org/u/rvilar[Ramon Vilar].
