[[preface-conventions]]
=== Convencions de la Guia

[role="summary"]
Entendre les convencions que s'utilitzen en aquesta guia.

==== Supòsits i requisits previs

Aquesta guia té els següents supòsits i requisits previs:

* Aquesta guia està organitzada en temes; aneu a <<preface-organization>> per a
més detalls. Molts dels temes inclouen una secció de _Coneixements previs_, que
enumera altres temes que contenen el coneixement necessari per tal de comprendre
el tema que s'està llegint. Es donen per suposats alguns coneixements bàsics que
no estan coberts a la guia; aneu a <<preface-audience>> per a més detalls.

* Molts dels temes de les tasques llisten _Prerequisits del lloc_, que són
tasques que haureu de completar al vostre lloc abans de fer la
corresponent al tema que esteu llegint.

* Els detalls dels requisits previs del lloc estan relacionats amb l'escenari
utilitzat en aquesta guia per a la construcció d'un lloc per a un mercat de
grangers (aneu a <<preface-scenario>> per a més detalls). Podeu adaptar les
tasques al vostre propi escenari, però haureu de recordar els canvis que heu
realitzat a l'hora de decidir si el vostre lloc web compleix els requisits per a
una tasca.

* Per a tots els temes de tasques després de <<install-run>>, també hi ha un
requisit implícit: heu de tenir instal·lat el programari de gestió de continguts
al vostre lloc, i tenir la sessió iniciada amb un compte d'usuari amb permisos
suficients per fer la tasca (per exemple, el compte d'usuari creat quan heu fet
la instal·lació del lloc, que té tots els permisos de forma automàtica).

* Si llegiu tots els temes en ordre i dueu a terme tots els passos dels temes a
mesura que avanceu (mantenint-vos connectats), hauríeu de tenir els coneixements
i requisits previs del lloc necessaris per a cada tema a lloc a mesura que aneu llegint.


==== Convencions sobre el text

Al text d'aquesta guia s'utilitzen les següents convencions:

* La URL _example.com_ significa la URL base del vostre lloc web. Aneu a la
secció de Navegació de més avall per saber més sobre com s'indiquen les adreces
URL internes al vostre lloc.

* El text que hauríeu de veure a la interfície d'usuari del vostre lloc es mostra en
_cursiva_, com ara: Feu clic a _Desa la configuració_. Això només aplica al
text de la interfície d'usuari que prové del programari, no pas al text introduït
en un tema anterior. Per exemple, en un tema sobre l'edició, és possible que
veieu aquesta instrucció: Feu clic a _Edita_ a la fila de la pàgina Sobre
nosaltres (_Edita_ estaria en cursiva, però Sobre nosaltres no, perquè la pàgina
Sobre nosaltres ha estat creada en un tema anterior).

* URLs, noms de fitxers i terminologia introduïda recentment es mostra també en
_cursiva_.

* El text que s'ha d'escriure a una terminal de línia de comandes es mostra usant tipografia d'espaiat fix, com:
+
----
drush cr
----

* Dins d'aquesta guia, la paraula _directori_ s'utilitza sempre per referir-se a
directoris de fitxers (al què algunes persones prefereixen anomenar _carpetes_).

==== Navegació

Per fer la major part de les tasques dels temes d'aquesta guia, haureu de
desplaçar-vos a una o més pàgines de la interfície administrativa del vostre
lloc. És possible que veieu alguna cosa com aquesta a les instruccions (tindrà
més sentit quan hagueu instal·lat el programari):

=============
Al menú d'administració _Gestiona_ navegueu a
_Estructura_ > _Taxonomia_ (_admin/structure/taxonomy_).
=============

Les instruccions de navegació com aquesta assumeixen que teniu instal·lat el
mòdul del nucli Toolbar, i aquest exemple vol dir que hauríeu d'anar a la barra
de menú superior del vostre lloc i hauríeu de fer clic a _Gestiona_ per mostrar
les opcions del menú. A continuació hauríeu feu clic a _Estructura_, llavors
_Taxonomia_, i al final, seríeu a una pàgina amb la URL
_http://example.com/admin/structure/taxonomy_ (si la URL base del vostre lloc és
_http://example.com_).

image:images/preface-conventions-top-menu.png["Admin menu",width="100%"]

Un altre exemple:

=============
Al menú d'administració _Gestiona_, navega a
_Configuració_ > _Sistema_ > _Informació del lloc_
(_admin/config/system/site-information_).
=============

En aquest exemple, després de fer clic a _Gestiona_ i _Configuració_, hauríeu de
trobar la secció _Sistema_ de la pàgina i, dins d'aquesta, fer clic a
_Informació del lloc_. Després d'això, hauríeu d'acabar a
_http://example.com/admin/config/system/site-information_.

image:images/preface-conventions-config-system.png["Secció _Sistema_ de la
pàgina de Configuració"]

Una altra nota: si esteu utilitzant el tema d'administració estàndard del nucli
Seven, molts dels botons "Afegeix" de la interfície d'administració contenen
el símbol +. Per exemple, a admin/content, el botó Afegeix nou contingut
apareix com _ + Afegeix nou contingut_. No obstant això, aquest és un element
depenent del tema i no és realment part del text en el botó (per exemple, no
seria llegit necessàriament per un lector de pantalla), de manera que en aquesta
guia, la convenció és no esmentar el signe + dels botons.

==== Emplenant formularis

Moltes de les tasques dels temes d'aquesta guia inclouen passos en què haureu
d'omplir un formulari web. En la majoria dels casos s'inclourà una captura de
pantalla del formulari, juntament amb una taula dels valors que necessitareu
introduir a cada camp. Per exemple, és possible que veieu una taula que
comenci així, explicant el formulari de la informació del lloc que veuríeu
si us dirigíssiu a _Configuració_> _Sistema_> _Informació del lloc_
(_admin/config/system/site-information_):

[width="100%",frame="topbot",options="header"]
|================================
|Nom del camp|Explicació|Valor d'exemple
|Nom del lloc|Nom del vostre lloc|Mercat dels grangers de la ciutat
|================================

Per utilitzar aquesta taula, busqueu el camp etiquetat _Nom del lloc_ al
formulari, i introduïu el nom del vostre lloc en aquest camp. A la taula es
suggereix el nom de lloc "Mercat dels grangers de la ciutat", que està
relacionat amb la construcció d'un lloc web per a un mercat de grangers que
trobareu al llarg d'aquesta guia (aneu a <<preface-scenario> per a més detalls) .


*Atribucions*

Escrit/editat per https://www.drupal.org/u/jhodgdon[Jennifer Hodgdon].
Traduït per https://www.drupal.org/u/ckrina[Cristina Chumillas] i revisat per
https://www.drupal.org/u/rvilar[Ramon Vilar].
