[[preface-organization]]
=== Organització

[role="summary"]

Comprendre l'estructura organitzativa d'aquesta guia per a una millor navegació a través dels temes.

Aquesta guia d'usuari conté un seguit de temes, cadascun dels quals cobreix o bé
una _tasca_ (com fer alguna cosa) o bé un _concepte_ (coneixements bàsics,
terminologia i similars). Els conceptes tenen noms que comencen amb _Concepte: _,
mentre que les tasques tenen noms que contenen verbs, com _Editar la informació
bàsica del lloc_.

Els temes s'agrupen en capítols per ordre lògic, amb els conceptes i tasques
intercalats de manera que els conceptes es presenten abans que les tasques
relacionades, i les tasques es desenvolupen una rere l'altra. Per a treure'n el
màxim profit us animem a llegir tota la guia en l'ordre que es presenta, amb la
possibilitat de saltar-vos temes que no són del vostre interès o que presenten
informació que ja coneixeu. Recordeu de provar les tasques al vostre propi lloc
a mesura que llegiu la guia; la majoria de les persones aprenen millor practicant
que llegint.

Si ho prefereiu, també podeu utilitzar l'índex o taula de continguts per saltar
directament a un tema del qual voleu aprendre, en lloc de llegir tota la guia.
Per a facilitar-ho, cada tema enumera, si s'escau, els coneixements previs que
es necessiten per comprendre'l (amb enllaços als temes que proporcionen aquest
coneixement); les tasques també s'enumeren als _prerequisits del lloc_ (coses
que s'haurien de configurar o crear al vostre lloc per tal de dur a terme la
tasca). A més a més, la majoria dels temes tenen seccions al final on podeu
trobar informació i/o tasques relacionades per a estendre'n la comprensió, per a
continuar el vostre aprenentatge.

Potser també voleu remetre-us a la secció del <<glossary>> a mesura que llegiu -
dóna breus definicions de la major part de la terminologia utilitzada a la guia,
 amb enllaços a temes amb explicacions més detallades.

*Atribucions*

Escrit per https://www.drupal.org/u/jhodgdon[Jennifer Hodgdon].

Traduït per https://www.drupal.org/u/ckrina[Cristina Chumillas] d'http://www.ymbra.com[Ymbra]